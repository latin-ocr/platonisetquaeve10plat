24] - APOLOGIA SOCRATIS. 135

ego sic affectus, et nunc perquirere passim, deo parens, et perscrutari non desino,
conveniens si quem aut civium aut peregrinorum esse existimem sapientem. ac si
quando mihi ille talis non videatur ; tunc ipse deo suffragatus, illum sapientem non
esse demonstro. ¹ Atque ob occupationes ejusmodi nullum mihi ferme relinquitur
otium vel ad pubiicum aliquid agendum, vel privatum; sed in extrema paupertate
ob Dei cultum sum constitutus. Praeterea adolescentes maxime opulenti, quive a
negotiis vacant, me ultro sequentes delectantur, cum refelli a nobis homines spec-
tant. quin etiam ipsi nonnunquam me imitati, alios deinde confutare contendunt.
Qua quidem in re plurimam reperiunt turbam hominum, aliquid se scire putantium,
cum aut nihil sciant, aut perparum. qui vero ab his convincuntur, non tam illis
quam mihi redduntur infensi: clamantque esse Socratem quendam scelestissimum
juventutisque corruptorem. At si quis sciscitetur ab eis, quidnam vel agendo vel
docendo corrumpat, nihil quidem assignare possunt, immo prorsus ignorant. Sed
ne deesse illis materia videatur, ad ista confugiunt, quae communi voce facile phi-
losophantibus objici solent: eos scilicet neque sublimia super terram neque pro-
funda sub terra : neque deos esse putare, rationemque inferiorem quasi superiorem
ostendere. vera enim, ut puto, fateri nolunt, se scilicet indignatos, propterea quod
convicti fuerint, simulare se illa scire, quae nesciunt. Utpote igitur ambitiosi et
vehementes, et multi, ac velut ex composito, atque obnixae diligentisque persuasio-
nis studio me criminantes, vestras aures impleverunt, et jamdiu et nuper calumniis
in me studiose confictis. Ex his autem Melitus‚ et Anytus, et Lycon contra me
surrexerunt. Melitus quidem ob poetas mibi infestus 3 Anytus vero ob artifices
atque reipublicae gubernatores; Lycon [24] denique gratia rhetorum. Quamob-
rem, quemadmodum ab initio dicebam, admirarer equidem, si opinionem istam tan-
tis conceptam calumniis, tam inveteratam, nunc in tam brevi tempore amovere a.
vobis possem. Haec equidem, o viri Athenienses, vera vobis loquor: neque celo,
neque subtraho aut magnum quidquam, aut parvum ; quamvis ferme norim, in his
dicendis me eisdem fore molestum. Quod quidem argumentum vobis est, me vera
ioqui, atque hanc esse calumniam contra me exortam, ejusque causas ejusmodi
esse. et sive in praesentia sive in posterum haec inquiretis, ita esse invenietis. Ad
illa igitur, quae primi accusatores detulerunt, haec mihi sufficiens apud vos sit de-
fensio. Ad Melitum vero bonum et, ut ipse ait, patriae amatorem, ceterosque se-
quentes accusatores deinceps respondere pergam. Sed horum rursus, tanquam alii
quidam accusatores sint, accusationem juramento assertam vicissimque asserendam
in medium adducamus. Habet vero ferme se hunc in modum: Socrates injuste
agit, juventutem depravans, ac deos, quos civitas putat, ipse non putans, sed alia
quaedarn nova daemonia. Accusatio quidem est ejusmodi. hujus autem accusatio·
nis quamlibet partem discutiamus. Juvenes depravare me objicit, atque in hoc
injuriam facere. Ego vero, o viri Athenienses, contra injuriari Melitum dico 3
propterea quod serio ludit, tam facile homines in judicium trahens, simulansque se-
riis se rebus incumbere, earumque rerum habere curam, quae ipsi nunquam curae
fuerunt. Hoc autem ita esse, conabor et vobis ostendere. Heus Melite, responde
mihi, numquid ipse maxime cures, ut quam optimi adolescentes evadant. Curo
equidem. Age ergo his nune dicas, quisnam juvenes meliores efficiat. constat
enim scire te, cum tibi id curae sit. Me certe corruptorem eorum, ut ais, jam de-
prehendisti, accusasti his, in judicium traxisti. ergo age, et eum qui efficit meliores
dic his, et quisnam sit ostende. quidnam, o Melite, taces? Videsne, nihil te ha-
bere quod dicas? Atqui nonne turpe id tibi videtur esse, ac sufficiens argumen-
mm ad id quod ipse dico, tc haec nunquam curasse? Verum dic jam, bone vir :

