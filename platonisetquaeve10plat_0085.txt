189] LACHES. 75

respondere, ipsi videritis. mihi certe et huic Melesiae gratum, si veliti omnia, quas
interrogat Socrates, ratione percurrere. Etenim statim a principio dixi, idcirco ad
consultandum vos accersi, quod excogitata vobis haec jam, ut decens est, arbitrare-
mur: praesertim cum filios habeatis, ut nos, ea ferme in aetate jam constitutos, in
quade eruditione sit cogitandum. Si ergo nihil prohibet, dicite, obsecro, unaque
cum Socrate hoc considerate, et reddentes, et accipientes invicem rationem. recte
namque et hoc iste dicebat, de maximo quodam nostrorum omnium in praesentia
nos deliberare. Videte itaque, utrum sic agendum existimetis. Nr. Videris certe
mihi, Lysimache, Socratem ex patre tanturn cognoscere, neque cum eo unquam
consuetudinem habuisse : nisi forte, dum esset puer, patrem secutus aliquando vel
in templo, vel alio populari conventu, tibi adhaeserit. virum autem hunc sactum,
nondum, ut apparet, es allocutus. ΙΝ. Cur, ο Nicia? Νι. Ignorare videris,
quod quicunque sermone, quasi genere, propinquat Socrati, illique disputans hae-
ret, licet de alio quoquam eoeperit disputare, cogitur tandem Socratis verbis adduc-
tus suae vitae reddere rationem, quae. sit praesentis, quaa [188] anteactae ipsius vitre
conditio: et postquam in haec incidit, non prius eum dimittit Socrates, quarn
cuncta haec sufficienter examinaverit. Ego autern hoc familiariter usus sum, ac
necessarium esse cognosco hujus ex verbis haec perpeti, quodve nunc ipse patiar
non ignoro. Delectat me admodum hujus, ο Lysimache, consuetudo. neque
euim obesse puto ut in memoriam reducatur, si quid non recte vel fecerimus, vel
faciamus. immo vero necesse est eum qui haec non refugit, cautiorem in posterum
fieri, existimantem secundum illud Solonis tamdiu discendum, quamdiu vivit,
neque sperantem senectutem ipsam mentem nobis daturam. Mihi itaque nec in-
suetum est, nec injucundum a Socrate hoc examinari. atqui jampridem id sciebam,
sermonem nobis non de pueris praesente Socrate, sed de nobis ipsis, futurum.
Quamobrem nihil prohibet, quo minus curn Socrate, utcunque vult ipse, ’ disseram.
verum considera, quo pacto ad hoc Laches afficiatur. LA. Simpliciter equidem,
Nicia, erga sermones afficior, immo vero, si vis, dupliciter. porro verborum studio-
sus videri cuipiam possem, et aliquando contra. narn quoties de virtute vel de
sapientia quadarn aliquem audio disputantem, revera virum dignumque sermonibus
ipsis, mira quadam afficior voluptate, contemplans dicentem simul, ac dicta, quam
congrua inter se et consona sint. Atque hic profecto vir musicus esse mihi vide-
tur, harmoniam suavissimam modulatus, non lyram, neque jocularia quaedam in-
strumenta, sed vitam revera contemperans concordia verborum et operum, conci-
nentem secnndum Doricam videlicet melodiam, non Ionicam, aut Phrygiam, aut
Lydiam, sed eam certe, quae sola Graeca est harmonia. Talis itaque vir mirifice
suis me verbis delectat, efficitque, ut verborum avidior esse videar: tanta attentione
dicta illius accipio. Quisquis autem agit contra, meas offendit aures, et quo loqui
videtur ornatius, eo efficit magis ut videar a sermonibus abhorrere. Socratis quidem
verba. nondum expertus sum, opera certe quandoque: mihique compertum est,
hunc praeclaris sermonibus, omnique libertate loquendi dignum esse. [189] Si
ergo et hoc habet, curn eo plane consentio, atque libentissime ab ejusmodi viro
examinabor, neque molestum mihi erit ab eo aliquid discere. Atqui et Soloni hoc
adjecto concedo: quod a bonis viris dumtaxat multa senescens discere volo. Hoc
igitur sit mihi concessum, ipsum praeceptorem bonurn esse, ne forte, dum invitus
disco, indocilis esse videar. neque mihi curae est, utrum sit praeceptor junior, vel
nondum opinione hominum clarus, vel aliud tale quid habeat. Tibi igitur praedico,
Socrates, ut me quomodocunque vis et doceas, et redarguas, et discas quod ipse
noverim. Sic certe erga ta affectus sum ex eo die, quo mecum subiisti discrimen,

