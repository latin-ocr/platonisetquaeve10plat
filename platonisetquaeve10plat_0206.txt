196 PLAToNrs [464

siquidem mala esse turpia dico, quandoquidem tibi, tanquam quae dico jann scienti,
me respondere oportet. Gon. Per J ovem, o Socrates, nec ego, quid dicas, intel-
ligo. So. Nec injuria quidem, Gorgia. nondum enim satis expressi ι Polus autem
iste juvenis est. Gon. At hunc mitte: mihi vero responde, quo pacto dicas
rhetoricam civilis particulae simulacrum esse. So. Conabor exprimere, quid mihi
videatur esse rhetorica. si vero non est id, Polus iste redarguet. Corpus appellas
aliquid atque animam? [464] Gon. Quidni. So. Horum vero nonne putas ali·
quam utriusque bonam habitudinem! Gon. Puto equidem. So. Praeterea habi·
tudinem aliquam apparere bonam, cum minime sit? Dico autem nonnihil ejus-
modi. Multi corpus bene affectum habere videntur, quorum malam valetudinem
habitudinemque haud facile deprehenderet quisquam praeter medicum gymnasiique
magistrum. Gon. Vera narras. So. Tale quiddam et in corpore et in anima esse
dico, qnod quidem facit, ut et corpus et anima bene se habere videatur, cum non
bene se lrabeat. Gon. Ita est. So. Age vero, si potero lroc ostendere. Cum rea
duae sint, artes esse geminas arbitror: et artem quidem ad animam pertinentem,
civilem nuncupo: eam vero quae ad corpus, nomine uno nominare non possum.
aed liujus artis unius, quae curat corpus, duas pono particulas: alteram quidem
gymnasticam, alteram medicinam. In civili vero nomotheticam, scilicet legalem
conditricem legum, pono correspondentem gymnasticae ε et justitiam, scilicet judi-
ciariam, medicinam quodammodo referentem. Communicant vero invicem, utpote
quae circa idem sunt, medicina atque gymnasfica, rursusque judiciaria atque legalis.
veruntamen inter se etiam differunt. Cum vero hae quatuor sint, semperque ad
optimum curent, lrae quidem corpus, illae animam z facultas adulatoria id sentiens,
non cognoscens quidem, sed conjectans, se quadrifariam dividit, singulasque subit
particulas, simulans id se esse quod subiit. Et optimi quidem nullam habet curam,
sed semper eo quod dulcissimum est, quasi hamo incautam illaqueat mentem. et
usque adeo decipit, ut plurimi apud eam aestimanda videatur. Medicinam quidem
coquinaria subiens, simulat optimos se cibos corpori adhibere. Quamobrem si ξεί
inter pueros vet viros admodum pueriles contendere oporteret coquum atque medi·
cum, uter eorum de bonis malisve cibis plus intelligat, medicus quidem same periret.
Id ergo adulationem voco, ac turpe, o Polc, quiddam existimo. id enim adversus te
[465] dico : proptereaque absque ulla optimi ratione voluptatem aucupatur.
neque artem eam esse dico, sed peritiam quandam ; quoniam nullam habet ratio-
nem eorum qua: affert, qualia natura sint: quo fit, ut rationem nullius possit afferre.
ego vero non appello artem, quod careat ratione. quod si de his ipse ambigis, ratio-
nem me tibi polliceor redditurum. Itaque medicinam, ut dixi, coquinaria adulatio
subit: gymnasticam vero similiter fucatur-ia, res noxia, fallax, ingenerosa, illibera-
lis, figuris, coloribus, lineamentis et sensu quodam ita decipiens, ut propter extrin-
secum fucum propriam veramque sormam, quae fit pcr gymnasticam, negligamus.
Ceterum ne sim prolixior, volo tibi more geometrico dicere. sic enim sorte jam as-
sequeris. Profecto quod sucatrix ad gymnasticam,id ad medicinam est coquinaria.
immo vero sic: Quod sucatrix ad gymnasticam‚ hoc sophistica ad legalem: rursus·
que, quod coquinaria ad medicinam, id rhetorica est ad judiciariam. Veruntamen,
ut dicebam, ita natura distinguuntur: ac etiam tanquam propinquas miscentur invi-
cem in eodem et circa eadem, sophistae videlicet et rhetores: nec utilitatem respi—
ciunt aliquam, quarn vel pro seipsis, vel pro aliis sequantur unquam. Nam si
animus corpori non praeesset, sed ipsum sibi, neque ab eo perspiceretur discer-
nereturque coquinaria et medicina, sed corpus ipsum gratia voluptathue aua hpaec
perpenderet, illud Anaxagoras prorsus accideret, amice Pole z ipse enim horum

