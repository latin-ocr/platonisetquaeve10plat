436 , PLATONIS [⁷3

nos haec, ut arbitror, concessisse? Nisi enim continue altera vicissim alteris redderen-
tur, quasi quodam circulo remeantia, sed directa quasdam progressio foret, duntaxat
ex altero in ejus oppositum, neque rursus reflecterentur in alterum facerentque
regressum 3 omnia tandem, mihi crede, eandem subirent figuram atque affectionem,
fierique cessarent. Cu. Quonam id pacto dicis? So. Haudquaquam intellectu difficile
est, quod loquor. Perinde enim ac'si in somnum caderetur quidem, ab eo vero in
vigiliam nunqnam resurgeretur. minime te latet, omnia tandem eo deventura, ut
Endymion ridicula quaedam sabula videatur, neque appareat usquam3 cum cetera
quoque universa somno similiter opprimantur. Proinde si confunderentur quidem
omnia, nunquam vero discernerentur, Anaxagoras iilud repente contingeret. Universa
videlicet esse simul. Eadem ratione, o amice Cebes. si, quascunque vitam accepe-
rint, moriantur‚ mortua vero cum fuerint, mortua relinquantur neque iterum revivis-
cant ; an non necessarium est omnino, cuncta demum interiisse nihilque vivere?
Nam si ex aliis quidem viventia fierent, postea vero perirent, quid obstaret, quo
minus in interitum cuncta consumerentur? Ca. Nihil prorsus, ο Socrates3 sed
mihi omnino vera loqui videris. So. Est certe, 0 Cebes, maxime omnium ita, ut
mihi videtur; neque nos haec ipsa quasi decepti confessi sumus: sed revera revi-
vincentia est, atque ex mortuis viventes fiunt, mortuorumque supersunt animae.
atque bonis quidem melius cst; malis vero pejus, Cu. Atqui et secundum illud,
o Socrates, quod frequenter usurpare soles, si modo verum est, Disciplinam videlicet
nostram nihil esse aliud quam reminiscentiam ε et secundum hoc, inquam, necesse
est, nos in superiori quodam tempore ea, quorum nunc reminiscimur, didicisse. Id
vero fieri non posset, nisi prius anima nostra [73] fuisset alicubi, quam inhanc
humanam speciem devcniret⁴ quamohrem et hac ratione immortale quiddam anima
videtur esse. Suu. Quales hujus rei demonstrationes habeS, o Cebes? Comme-
mora eas nobis. Non enim satis in praesentia memini. Cu. Una quidem ratio est
pulcherrima, quod interrogati homines, si quis eos recte interroget, ipsi omnia quem-
admodum sunt, respondent. Atqui nunquam id facere possent, nisi inesset ipsis
scientia rectaque ratio. Deinde, si quis eos ad geometricas figuras descriptionesque
vel simile aliquid converterit, ibi manifeste comperiet, ita id se habere. So. Si haec,
ο Simmia, ratio tibi non satisfacit, attende, an sic tibi consideranti idem quod nobis
videatur. Diffidis enim, eam, quam disciplinam vocant, reminiscentiam esse posse·
Sim. Haud equidem diffido. Veruntamen id expedit mihi discere, de quo sermo
est, scilicet reminisci. Ac fenne ex his, quae Cebes coepit dicere, jam recordor. et
credo. Nihilo minus tamen et a. te, o Socrates, qua ratione id modo probare ipse
aggrediebaris, perlibenter audirem. So. Hac equidem ratione. confitemur sane
quodammodo. si quis alicujus reminiscatur, oportere ipsum prius aliquando id
scivisse. Sim. Prorsus. So. Nunquid ergo et hoc confitemur. quotiens scientia
hoc modo provenit, reminiscentiam eam esse ἓ dico autem hoc pacto. si quis aliud
quiddam viderit vel audiverit vel alio perceperit sensu. neque solum idipsum cogno·
scat, verum etiam agnoscat aliud quiddam, cujus non una eademque, sed alia
scicntia sit; nonne merito dicemus, hunc ejus rei reminisci, in cujus pervenerit
notionem? Sua. Quonam pacto id dicis? So. Hoc. alia quodammodo hominis
scientia cst, alia lyrae. Sim. Quidni? So. An ignoras hoc amantibus evenire.
cuin lyram aut vestem aut quid aliud ex his aspiciant, quibus uti eorum puelle
amatas consueverunt. nain et agnoscunt lyram, et simul niente formam recolunt
puellas, cujus erat lyra. Hoc vero est reminisci. ceu si quis, cum Simmiam viderit,
saepe Cebetis recordetur3 ct cetera ejusdem generis infinita. Suu. Infinita, per,
Jovem. So. An non igitur tale quiddam recordatio quiedam cst? maxime vero. si
id nobis in illis contingat rebuS, quas longitudine temporis et negligentia oblivioni

