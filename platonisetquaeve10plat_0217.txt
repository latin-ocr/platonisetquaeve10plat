485] cortens, 207

Natura vero ipsa, ut puto, demonstrat, ut praestantior plus habeat quam inferior, et
potentior quam debilior. Ostendit vero multis haec modis, tum in ceteris animan-
tibus, tum in eunctis civitatibus atque gentibus, apud quas justum esse censetur, ut
potentior infirmiori dominetur, plusque possideat. Nam quo jure Xerxes adversus
Graecos duxit exercitum, vel pater ejus contra Scythas, aut innumerabiles alii, quos
referre quis posset? Sed hi, ut arbitror, secundum naturam juris ipsius haec agunt,
ac per Jovem secundum ipsius naturae legem : non tamen fortasse juxta leges has
a nobis conditas, per quas praestantissimae ac validissimae indolis adolescentes ab
incunabulis tanquam leones capienteS, quasi quibusdam magicis carminibus fasci-
namus, servilemque in modum subjicimus, [484] dicentes aequitatem esse servan-
dam, idque pulchrum justumque esse. At si quis praestantis naturae vir insurgat,
ac literas, fascinationes incantationesque hujusmodi vestras pessundans atque dis-
cindens, legesque omnes quae desciscunt a natura, subvertens, ceteris dominetur, in
eo jam naturae ipsius jus effulget. Videtur autern mihi Pindarus haec eadem in
quodam cantu ostendere, ubi legem ait omnium esse reginam mortalium atque im·
mortalium : eamque jus agere violenter praepotenti manu. quue conjectare se
dicit ex rebus gestis ab Hercule: qui, etsi carmen ipsum haud satis memoriter
teneo, memini tamen ipsum dicere, Herculem neque emptos neque donatos Geryo-
nis boves abegisse3 utpote naturali ipso jure dictante, et boves et cetera omnia
quae ab horninibus possidentur, illius esse debere qui praestantior sit atque valentior.
Veritas igitur ita se habet. idque plane cognoscas, si ad majora te jam, dimissa
philosophandi cura, converteris. Nam philosophia quidem, o Socrates, gratiosa
res est et venusta, si quis illam moderate in adolescentiaque attingat. sin autem
supra modum tempus in ea contriverit, hominum est corruptela. Quamvis enirn
quis optimo a natura sit ingenio praeditus, tamen si diutius per aetatem jam provec-
tam philosophetur, necessario omnium rerum imperitus evadet, quarum omnino
clarum, bonum, excellentem virum oportet habere peritiam. nam et legum civilium
et verborum, quibus in consuetudine coetuque hominum tam publice quam privatim
uti decet, voluptatum praeterea cupiditatumque humanarum et, ut breviter compre-
hendam, morum prorsus fiunt ignari. Quocirca quotiens ad aliquam rem gerendam
vel publicam vel privatam sese conferant, habentur ridiculi ε quemadmodum et
civiles viri, si in vestras exercitationes disputationesque descendant. evenit enim
illud Euripidis, Qua in re clarus quisque est, ad eam properat, et diez· partem illi
plurimam impartit, ut ipse se superet. [485] ubi vero inferior sit, inde fugit illud-
que vituperat: aliud vero laudat, quadam sui ipsius benevolentia; existimans se
ipsum ita laudare. Verum praestare arbitror, amborum participem fieri. philoso-
phiae quidem, quatenus disciplinas gratia deceat. N ec turpe quidem est adole-
scenti philosophari. sed cum grandior natu philosophiae adhuc incumbit, res est, o
Socrates, valde ridicula: Equidem similiter affectus sum erga eos qui philosophiae
dant operam, atque illos qui balbutiunt ac ludunt, quotiens enim aspicio puellum,
cui decorum adhuc est loqui ita balbutientem ludentemque, delector ; festivumque
et liberale mihi videtur, puerilemque decens aetatem. quotiens vero puellum audio
verba expeditius exprimentem, molestum quiddam mihi oboritur, auresque offendit
meas, atque servile quippiam prae se ferre videtur. Ceterum cum virum quis vel
audit balbutientem vel videt ludentem, ridiculum id quidem a viroque alienum ac
dignum plagis apparet. Idem igitur erga philosophantes mihi evenit. In adole«
scente enirn philosophiam cernens valde delector, decensque judico, atquc ingenuum
esse hominem hunc existimo: eum vero, qui non philosophetur, illiberalem, nec
unquam praeclarum aliquid ac generosum de se ipso praestiturum. Sed quando

