454 PLATOle [102

met placere. Tu vero, si ex [102] philosophorum numero es, quae dico, ut arbi·
tror, facies. Suu. ΕΤ Cn. verissima loqueris. an. Per Jovem, o Phaedon,
merito admodum consenserunt. mirifice enim ille mihi videtur rem ipsam vel hebe-
tissimo cuique explanasse. Pam. Sic prorsus, ο Echecrates, praesentibus omnibus
similiter visum fuit. Ecrr. Quid mirum? cum nobis quoque, qui non interfuimus,
nunc similiter audientibus videatur. ’ Verum quaenam post haec dicta fuerunt?
Pus. Ut equidem arbitror, postquam haec illi Socrati concesserunt, concesserunt-
que, speciem quamlibet aliquid esse, et quae harum participia sunt, ipsarum deno-
minationem habere3 deinceps hunc in modum interrogavit. Si haec ita se habent,
nonne. quando Simmiam dicis Socrate quidem majorem esse, Pliaedone vero mino-
rem, tunc affirmas in Simmia utrumqne esse, et magnitudinem simul et parvitatem ?
Ca. Equidem. So. Attamen Simmiam confiteris excedere Socratem, non ita re-
vera, ut verba sonant. non enim ita natura institutum esse existimas Simmiam, ut
ea ratione superet, qua est Simmias3 sed magnitudine, quam habet: neque rursus
Socratem, eo quod Socrates est, excedi3 sed quia parvitatem prae magnitudine
illius habeat. Cn. vera loqueris. So. Similiter nec a Phaedone superari, eo
quod Phaedon sit Phaedon 5 sed quia Phaedon pra: Simmiae parvitate magnitudinem
habet. Cn. Ita est. So. Sic itaque Simmias denominationem parvi habet et
magni: siquidem in amborum medio positus, alterius quidem parvitatem magnitu-
dine.- superat, alterius vero magnitudini parvitate cedit. Et simul subridens inquit:
Videor equidem affectatius descripsisse. verumtamen est, ut dico. cs. Sic appa-
ret. So. Dico autem propterea, quia cupio videri tibi, quod et milii videtur.
Opinor enim, non solum magnitudinem ipsam nunquam velle magnam simul par-
vamque esse3 verum etiam neque hanc, quae in nobis est, magnitudinem unquam
recipere parvitatem, neque superari vellex sed e duobus alterum accidere: vel fu·
gere seque subtrahere, quando adventat contraria parvitas ; vel curn advenerit, in-
terire: nolle autem exspectare, atque in parvitate recipienda aliud esse quam erat.
quemadmodum ego. cum susceperim sustinuerimque parvitatem, quamdiu is ipse
sum, qui sum, sic ipsemet sum parvus. Illud autem, magnum quod ipsum est,
nunquam sustinuit esse parvum. similiter parvum, quod est in nobis, nunquam vult
magnum aut fieri aut esse: neque aliud quicquam contrariorum, quamdiu est id,
quod erat, patitur simul contrarium fieri aut esse3 sed aut [103] abit aut perit,
cum adventat contrarium. Cn. Ita prorsus existimo. Pam. Tunc quidam eorum,
qui aderaut, haec audiens, (quIS autem ille fuerit, non satis memini,) Dii boni,
inquit, nonne in superioribus contrarium eorum, quae dicuntur, nobis est concessum,
videlicet ex minori majus fieri atque ex majori minus 3 esseque procul dubio gene-
rationem contrariorum ex contrariis? nunc autem videmini, fieri id non posse, di-
cere. Cum vero Socrates, admovens caput, auscultasset, viriliter, inquit, id recor-
datus es z non tamen intelligis differentiam inter id, quod modo dictum est, atque
illud superius. Tunc enim dicebatur, ex contraria re rem contrariam fieri ε nunc
vero contrarium ipsum sibimet contrarium fieri nunquam ; neque quod in nobis, neque
quod in natura contrarium est. tunc quidem, o amice, de his, quae liabent contraria,
dicebamus, haec illorum cognomine appellantes. at nunc de illis ipsis loquimur, quo
his insunt, quorumve praesentia cognomen habent ea, quae nominantur. Illa vero
ipsa dicimus nunquam velle mutuam inter se generationem suscipere. Et simul Ce-
betem intuitus¹ inquit: Num te qnoque, Cebes, aliquid eorum, quse nunc objecta
sunt, perturbavit? Cr.. Haud equidem ita sum affectus: ac tibi affirmo non
multum me turbari. So. Id ergo simpliciter confessi sumus, contrarium nunquam
sibimet fore contrarium. Cic. Omnino. So. Adverte praeterea, nunquid et in hoc

