115] ι PHAEDO‘. 461

injuriarum ι et, cum purificati sunt, absolvuntur : rursusque pro merito singuli bene-
factorum praemia reportant. Qui vero ob scelerum magnitudinem insanabiles esse vi·-
dentur, qui videlicet sacrilegia multa et magna vel caedesiniquas vel alia horum simi-
lia perpetraverint, hos omnes conveniens sors mergit in tartarum, unde nunquam
egrediuntur, Qui autem sanabilia quidem peccata, sed ingentia commiserunt, veluti
si qui contra patrem vel matrem irati per vim aliquid fecerint, [114] sed poenitentia
ducti eos in cetera vita coluerint, vel qui simili quodam pacto fuerint homicidae,
eos in tartarum quidem necesse est cadere = sed ibi per annum commorati a fluctu
ejiciuntur, homicidae quidem per Cocytum, parentum vero violatores per Pyriphle-
gethontem. Postquam vero ab his delati fluminibus ad paludem Acherusiam per-
venerunt, clamant illic vocitantque eoS, quos vel necaverunt vel injuriis affecerunt ;
' suppliciterque rogant atque deprecantur, ut eos permittant progredi per paludem
ibique absolvi : ac si impetraverint, penetrant illuc finemque malorum accipiunt z
sin minus queant persuadere, referuntur in tartarum atque inde rursus in flumina,
neque per haec mala deferri prius cessant, quam ab his, quos affecerunt injuriis,
impetraverint. haee euim poena illis a judicibus est imposita. Qui autem pie prae
ceteris vixisse inveniuntur, hi sunt, qui ex his terrenis locis, tanquam e carcere, so-
luti atque liberati ad altiora transcendunt, puramque supra terram habitant regio-
nem. Inter hos autem quicunque satis per philosophiam purgati sunt, absque cor-
poribus omnino totum per tempus vivunt, habitationesque his etiam pulchriores
nanciscuntur: quarum pulchritudo neque facilis dictu est, neque praesens tempus
ad dicendum sufficeret. Sed horum, quae narrata sunt, gratia, ο Simmia, omni
studio est annitendum, ut in hac vita virtutem et prudentiam sapientiamque conse-
quamur. Praemium namque pulchrum est, et spes est ingens. Haec igitur eo se
pacto prorsus habere, quo ego disposui, non decet virum sanae mentis asserere:
esse tamen vel haec vel talia quaedam circa animos nostros eorumque habitationes,
quandoquidem animus ipse immortalis apparet, et decere mihi videtur, et dignum*¹
quasi periclitantes ita existimare. honestum enim periculum est; oportetque haec
quasi carmina quaedam magorum ritu mentibus nostris infundere. quamobrem ipse
jam diu protraho fabulam. Sed horum gratia bonam spem de animo suo habere de-
bet, quicunque voluptatibus ornamentisque corporis neglectis, tanquam alienis ad
diversumque declinantibus voluptates, quae in discendo percipiuntur, studiose sec-
tatus fuerit, animumque non alieno, sed suo decoraverit ornamento, temperantia,
justitia, fortitudine, libertate, veritate; [115] sic ex hac vita migrationem exspec-
taus, tanquam, cum fatum vocaverit, migraturus. Vos quidem, o Simmia et Cebes
aliique praesentes, in posterum quodam in tempore singuli transmigrabitis. me vero
nunc, ut tragicus aliquis diceret, jam vocat fatum. ac ferme tempus est, ut ad lavan-
dum divertam. praestat enim, ut puto, post lavacrum venenum bibere, ne in lavando
cadavere molestiam mulieribus praebeamus. Cum haec dixisset Socrates, Crito sic in-
quit: Dic age, o Socrates, quidnam his aut mihi mandas agendum vel erga filios tuos
vel circa cetera? quidve agendo maxime tibi gratum fecerimus? Nihil equidem,
inquit, novi praecipio, sed quod semper vobis praedico, videlicet si vestri curam ha·
bebitis, et mihi et vobis ipsis grata evadent, quaecunque feceritis, etiamsi nunc ver-
bis non concedatis. at vero si vos ipsos neglexeritis, nolentes secundum ea, quas
nunc et superiori tempore dicta sunt, quasi per vestigia vitam dirigere,nihil prorsus
perficietis, etsi multa nobis nunc disputantibus concedatis. Ista quidem, ait Crito,
curas nobis erunt. sed quemadmodum sepeliri te jubes ? Utcunque, inquit, libet:
si tamen me apprehendetis, ac nisi ego vos effugere. Et simul subridens, etad nos
⁰⁰¹¹Versus‚ Non persuadeo, inquit, Critoni, mc esse hunc Socratem, qui nunc dis-

