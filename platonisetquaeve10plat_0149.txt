31] APOLOGIA SOCRATIS. 139

omnes omnino corrumperentur) si, inquam, ad haec vos ita dicatis: o Socrates,
Anyto non credimus, teque sententiis nostris absolvimus, hac tamen conditione, ut
nunquam posthac in hac inquisitione philosophiaque verseris ε ac si id facere [de-
prehendare, mortem obeas.] si igitur, ut dIcebam‚ his conditionibus dimittere me
velitis, respondebo utique vobis: o viri Athenienses, diligo vos equidem atque
amo ς Deo tamen parere malo, quam vobis. et quamdiu spirabo viresque suppetent,
philosophari non desinam, exhortans et docens quemcunque nactus fuero, sicut
soleo, hunc in modurn τ Quid tu, ο vir optime, cum civis sis Atheniensis, civitatis
amplissimae ac sapientia et potentia praestantissimae, non erubescis in eo omnem
operam ponere, quo tibi pecuniarum et gloriae et honoris quam plurimum sit? ut
autern prudentia et veritas, et optimus animi habitus in te sit, neque cogitas, ne-
que curas? Ac si quis vestrum mecum contenderit, id se curare asseverans, haud
statim dimittam illum, neque recedam, sed sciscitabor, examinabo, redarguam.
Quod si mihi non videatur possidere virtutem, attamen profiteri 3 objurgabo, quod
ea, quae plurimi pretii sunt, [30] nihili pendat, vilissima vero plurimi faciat. Hoc
equidem officium praestabo juniori et seniori, quemcunque nactus fuero, rursusque
peregrino et civi3 magis autem civibus, quanto mihi genere propinquiores estis.
Hoc enirn Deus ipse jubet. Reor autem, quod et vos latere non debet, nullum
adhuc bonum vobis in hac urbe majus contigisse, quam hoc meum ministerium,
quod Deo parcns exhibeo. Nihil enirn aliud agens circumeo, quam suadens junio-
ribus senioribusque vestrum, neque corporum, neque pecuniarum, neque aliarum
omnino rerum curam prius vehementiusque, quam animi, habendam esse, ut quam
optimus sit3 docens, non ex pecuniis virtutem, sed ex virtute pecunias, aliaque
bona omnia et privatim et publice hominibus provenire. Si igitur haec docens per-
verto juvenes, essent certe perniciosa. at si quis dicat, me alia quam haec docere,
nihil dicit. Horum gratia, ο viri Athenienses, profiteor equidem, sive credatis
Anyto, sive non credatis, sive dimiseritis me, sive non dimiseritis, profiteor, me
nihil aliud esse facturum, nec si mihi sit pluries moriendum. Ne conturbemini, o
viri Athenienses 3 sed quemadmodum ab initio rogavi, me aequo animo audiatis:
erit enim vobis, ut arbitror, utile, si, quae nunc dicturus sum, audietis. equidem
-vobis nonnulla dicturus sum, quae audientes forsitan ad clamorem in praesentia pro·
vocemini. ego vero silentium a vobis exposco. Scitote, si me occideritis talem, qua-
lem vobis modo dicebam, non me laesuros esse vos magis, quam vos ipsos. Me
quidem neque Melitus, neque Anytus unquam laedet. neque enim posset: siquidem
nefas est, ut arbitror, meliorem virum a deteriore laedi. Interficere tamen potest,
vel pellere, vel contumelia quadam afficere. atque haec iste quidem et alius aliquis
ingentia putet esse mala: ego vero non puto; sed multo pejus esse, illa facere,
quae nunc iste facit, aggrediens, injuste virum occidere. Quamobrem, ο viri
Athenienses, non tam mihi nunc opus est, defensionem pro me ipso meditari, ut
aliquis existimaret, quam vobis; ne quid me condemnantes contra id munus, quod
deus vobis tribuit, delinquatis. Si enim me interfeceritis, haud facile alium talem
reperietis, vere quidem, etsi forte id dictum ridiculum est, civitati vestrae a deo
adhibitum, velut equo cuidam niagno et generoso, sed ipsa mole pigriori, atque
calcaribus excitari indigenti: qualem videtur me deus civitati addidisse, qui singu·
los exsuscitans et monens, et objurgans, [31] non cesso diem totam ubique vobis
assistere. Talem vero alterum non facile nanciscemini, ο viri Athenienses. erg0‚
si mihi credideritis, me vestris sententiis absolvetis. At vero si forte dormitantium
more, graviter ferentes vos exsuscitari, me, ut vult Anytus, temere occideritis; re-
liquum omne tempus dormietis, nisi forsan deus vobis prospiciens alium quendam

