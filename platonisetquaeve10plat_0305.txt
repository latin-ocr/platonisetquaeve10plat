2'85] EUTHYDEMUS. 295

turbatus sum: et ille· me turbatum animadvertens, Quoniam, inquit, vultis quod
nunc est, non amplius esse: vultis, ut videtur, hunc interire. At vero quam cari
habendi sunt hujus generis vel amici vel amatores, qui amatos omni cura perdere
student. Haec audiens Ctesippus, amati gratia graviter tulit: et indignatus, Ο
Hospes, inquit, Thurie‚ nisi dictu rusticius esset, dixissem utique tibi in caput, quod
adversus me et alios mentiris hac in re, quam vel dictu nefariam duco, quod ego
hunc perire velim. Hic Euthydemus ad Ctesippum conversus ait, Videturne tibi
fieri posse, ut aliquis mentiatur? Per Jovem, inquit, nisi forte insanio. Qui vero
mentitur, utrum rem ipsam de qua sermo est dicit, an non dicit? Dicit,ait. [284]
Si rem ipsam dicit, haud aliud quicquam dicit praeter id quod dicit. Quonam
pacto aliter fieri posset? Ctesippus ait. Nunquid una quaedam res est. quam
dicit, ab aliis diversa? Prorsus. Nonne qui illam dicit, id quod est profert? Ita.
Enimvero , qiiicunque quod est quaeve sunt dicit, vera loquitur. Quamobrem
Dionysodorus, si quae sunt dicit, vera praedicat, neque quicquam adversus te
mentitur. Ita, inquit Ctesippus. Verum qui haec loquitur, o Euthydeme, non ea
quae sunt dicit. Ad quem Euthydemus: Non existentia non sunt? Non, ait,
Nusquam vero, quae non sunt, existentia sunt? Nusquam. Fierine potest, ut
aliquis circa ea, quae non sunt, quicquam agat, ut illa faciat aliquis existentia nus-
quam? Nequaquam milri videtur, Ctesippus ait. Cum rhetores ad populum con-
cionantur, nihilne agunt? Agunt aliquid. Si agunt, ergo et faciunt? Sequitur.
Ergo ipsum dicere, agere est et facere. Consensit. Nullus igitur non existentia
dicit z faceret,namque aliquid. tu vero confessus es impossibile esse, ut aliquis non
existentia faciat. Quapropter secundum orationem tuam falsa nullus loquitur.
immo vero si loquitur Dionysodorus, vera et existentia loquitur. Sic est, Eu thydeme,
Ctesippus ait. nam existentia quidem quodammodo dicit, non tamen ite ut se habent,
dicit. Qui vero istuc ais, Ctesippe? D10nysodorus inquit. Suntne, qui res ipsas ut
habent se dicant? Sunt certe. respondit ille, viri boni, praeclari atquc veridici.
Quid porro? interrogavit alter, bona nonne bene se habent? mala contra male?
Probavit. Bonos autem et praeclaros homines confiteris res ipsas sic, ut se habent,
eloqui? Confiteor. Ergo boni viri, o Ctesippe, male mala dieunt, siquidem, ut
sunt, enuntiant. Maxime per Jovem, et malos homines male ε ex quorum nurnero
ne sis, ipse cavebis, si milri credes, ne boni viri male de te loquantur. Tunc
Euthydemus adjecit, Nunquid illi et magnos magne et calidos calide ? Summopere,
respondit Ctesippus. et frigidos frigide dicunt, aiuntque disserere frigide. Tunc
Dionysodorus, Convitiaris, Ctesippe, ait, convitiaris. Non per J ovem, Dionysodore:
nam te diligo, immo vero amice te moneo, et persuadere contendo, nunquam me
coram usquc adeo mordere, ut [285] dicas velle me hos perdi, quos carissimos
habeo. Ego autem cum illos irritari jam invicem acriter persentirem‚¹cum Ctesippo
jocatus inquam. ‚Decet nos, Ctesippe, ut mihi videtur, ab his hospitibus quae dant
accipere, si modo impartire quicquam velint, neque nominibus altercari. Nam si
ita perdere sciunt homines, ut e malis et imprudentibus probos prudentesque
efficiant, sive ipsi perditionis talis inventores extiterint, seu ab alio quodam didice-
rint, ut ’pro malo homine bonum restituant : patet autem eos scire : dixerunt enim
artem nuper sibi compertam, qua bonos ex malis homines saciant: si-hoc, inquam,
sciunt ; permittamus utique, nt sic adolescentulum perdant, modo efficiant sapien-
tem : immo etiam nos ipsos illis ita curandos tradamus. Quod si vos juniores
reformidatis, ego certe, velut homunculus quidam ex Caria, discrimen hoe subeam.
levius enim in me, utpote seniore, discrimen. me igitur Dionysodoro huic dedo,
quasi Medeae ex Colchis, ut me dissolvet, et, si velit clixct, vel quodcunque aliud

