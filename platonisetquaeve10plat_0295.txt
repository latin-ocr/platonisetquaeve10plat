97] MENO. ,285

monitis persuasus. verum docendo nunquam ex malo bonum hominem facies.
Cernis hunc circa eadem contraria sibi ipsi proferre? ΜΕΝ. Videtur. So. Num
aliquid aliud nosti, cujus qui praeceptores esse professi sunt, deinde id nedum
docere alios posse, sed ne ipsi quidem scire dicantur : sed in eo ipso improbi esse,
cujus se asserunt praeceptores, et qui clari esse in eo dicuntur, nunc doceri posse,
nunc vero non posse ferant: eosne qui in hac controversia sunt, praeceptores
nuncupas? ΜΕΝ. Minime. So. Ergo si neque sophistae neque boni clarique
viri hujus rei doctores sunt, multo minus ceteri praeceptores erunt. ΜΕΝ.
Certe. So. Si non sunt praeceptores, neque discipuli etiam. ΜΕΝ. Sicut ais,
mihi videtur. So. An non confessi sumus, illud, cujus nec magistri neque dis-
cipuli sunt, doceri minime posse? ΜΕΝ. Confessi sumus. So. Et virtutis· nus-
quam praeceptores reperiuntur? ΜΕΝ. Nusquam. So. Si non praeceptores, ne-
que discipuli etiam. ΜΕΝ. Sic apparet. So. Virtus ergo doceri nequit. ΜΕΝ.
Sic videtur, si quidem nos recte dijudicavimus. Quam ob rem vehementer admi-
ror, ο Socrates, bonos ullos inter homines reperiri, et quae sit ratio, qua boni fiunt,
ambigo. So. videmur, o Menon, ego simul et tu parvi pretii esse. videtur Gor·
gias quoque te, ac me Prodicus haud satis erudiisse. Itaque maxime omnium ad
nos ipsos revocanda mens est, quaerendusque aliquis, qui hoc uno nos meliores effi-
ciat. Haec autem dico ad superiorem inquisitionem respiciens: quia nos ridicule
latuit, quod non solum ducente scientia negotia recte atque bene procedunt: vel
forte nos subterfugit, qua ratione boni homines efficiuntur. ΜΕΝ. Quo pacto id
ais, ο Socrates? So. Sic. quod quidem bonos viros utiles esse oporteat, probe
confessi sumus‚cum nunquam se res aliter [97] habeat. nonne? ΜΕΝ. Ita. ,So-
Quodve utiles futuri sint, si recte agendis praesint, etiam probe inter nos convenit?
ΜΕΝ. Probe. So. Quod vero nullus recte praeesse possit, nisi sit prudens, hand
satis recte asseverasse videmur. ΜΕΝ. Quomodo Recte dicis? So. Dicam, qui
iter novit Larissam, vel alio quovis proficiscatur vel alios ducat, nonne recte atque
bene perducet? ΜΕΝ. Prorsus. So. Quid vero, si quis recte opinatur, quae via
ferat Larissam, nunquam tamen profectus sit neque sciverit, nonne istequoque
recte duceret? ΜΕΝ. Valde. So. Et donec rectam opinionem habet, de quibus
alter scientiam, nihilo deterior dux erit, existimans quidem vera, sciens minime,
quam is qui ista novit? ΜΕΝ. Nihilo certe. So. Vera ergo opinio ad recte agen-
dum nil minus quam prudentia valet. atque id est, quod iu consideratione virtutis
in superioribus praetermisimus, dum solam prudentiam recte agendi ducem asserere·
mus: hoec autem erat opinio vera. ΜΕΝ. Videtur. So. Num igitur nihilo mi-
nus recta opinio, quam scientia, confert? ΜΕΝ. Hoc utique minus confert, o
Socrates, quod quicunque scientiam habet, semper assequitur: qui vero rectam opi-
nionem, interdum quidem consequitur, nonnunquam vero fallitur. So. Quid ais?
Qui recta opinione incedit, nonne quamdiu opinatur recte, semper voti compos
efficitur? ΜΕΝ. Necessarium apparet. quam ob rem miror, quare, cum ita sit,
scientia tamen longe admodum praestantior habeatur, quam recta opinio: et cur
utraque illarum aliud quiddam sit, dubito. So. N ostin’, quam ob causam id mi-
reris? an ipse vis tibi dicam? ΜΕΝ. Dic prorsus. So. Quia Daedali statuas
nunquam considerasti. forte vero neque apud vos exstant. ΜΕΝ. Quorsum haec ?
So. Quoniam istae, nisi ligentur, discedunt atque aufugiunt: ligatae permanent.
ΜΕΝ. Quid tum? So. Ex ejus artificiis quod solutum est, haud multae aestimatio·
nis est, instar fugitivi hominis: neque enim permanet: ligatum vero admiratione
dignuin. pulcherrima enim opera sunt. Cujus liaec gratia dico? verarum opinio-
nurn gratia. hae quippe, quousque stabiles perseverant, pulchra quadam opera

