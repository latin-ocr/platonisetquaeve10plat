138 PLATONIS [28

ter [28] ostendi potest. Ceterum, o viri Athenienses, quod quidem ego non de-
liquerim, quemadmodum Melitus accusat, haud magna mihi purgatione opus esse
videtur: sed ea, quae dicta sunt, sufficere judico. Quod autern ab initio dixi,
malevolentiam plurimam esse contra me apud plurimos concitatam, id profecto
verissimum est t et hoc me perimet, si quidem perimat ; non Melitus, neque Any·
tus; sed multorum calumnia et invidia ; quae quidem alios quoque multos viros
bonos peremit hactenus, et, ut arbitror, perimet. nihil enim grave, vel mirum, si
in me obesse non desinat. Forsitan vero ita me quispiam interrogabit: Nonne te
pudet, ο Socrates, tale quiddam exercere, ex quo continuo in periculum venias mo-
riendi ?= Equidem huic objectioni justam hanc responsionem dabo : Haud recte,
o vir, loqueris, si putas, maguam aut vitae aut mortis habendam esse rationem ho-
vmini, cujus vel parva quiedam utilitas sit: ac non illud potius duntaxat conside-
randum, quoties aliquid agit, utrum justa agat, an injusta, aut boni viri opera, sive
mala. Alioquin ex hac ratione tua spernendi fuissent semidei omnes, quotcunque
apud Trojam occubuerunt, et alii, et in primis ipse Thetidis filius: qui usque adeo
mortis contemsit periculum, ne turpem subiret infamiam, ut cum sibi dea mater
properanti ad Hectorem occidendum praedixisset, his ferme, ut arbitror, verbisz Ο
fili, si pro vindicta Patrocli amici tui ab Hectore interfecti, Hectorem interfeceris,
ipse peribis; inquit enim, Subito post Hectorem infelix tibi sors imminet: cum,
inquam, ab ea haec accepisset, usque adeo discrimen mortemque contempsit, ut
multo magis timuerit turpem vitam amicorum inultis injuriis, quam mortem: sta-
timque responderit, mori se malle pro justa amici vindicta, quam moras trahentem
apud naves ridiculum contemptumque vivere. Hunc ergo periculi mortique curam
habuisse quisnam dixerit? et profecto ita res se habet, o viri Athenienses. Quo
quisque in loco vcl seipsum constituit, arbitratus id optimum esse, vel a superiore ju-
betur consistere ; iu eo, ut mihi videtur, permanere oportet, periculumque subire,
neque mortem, neque aliud quidquam magis quam turpitudinem formidantem.
Equidem,o viri Athenienses, graviter aberrarem, si curn illis paruerim praefectis,
quos ipsi mihi praeposuistis et in Potidaea, et in Amphipoli, et in Delio: <tunc
enim, ubi illi-me consistere jusserunt, ibi constiti, ut quisquam alter, mortisque
discrimen subivi z) ubi deus me posuit, permanereque voluit, ut opinatus sum
atque existimavi, videlicet philosophantem me vivere, ac meipsum aliosque scrutari ;
ibi ob [29] mortis alteriusve rei metum ordinem desererem. Pergrave, inquam,
id esset delictum, et tunc revera mejuste quis in judicium traheret, quasi deos non
putantem, videlicet oraculo non parentem, atque mortem timentem, putantemque
me sapientem esse, quum sapiens minime sim. Nam mortem timere, ο viri, nihil
est aliud, quam sapientem videri eum, qui non sit sapiens. quippe cum id sit scire
videri, quae nesciat. Nemo enirn scit, utrum mors summum bonorum onmium
contingat homini. metuunt autem, perinde ac si eam scirent maximum esse malo-
rum. Cui vero dubium esse debet, quin haec ipsa inscitia sit maxime vituperanda,
per quam aliquis se putat scire, quae nescit? Ego autem, ο viri, in hoc forsan a
multis hominibus differo : ac si qua in re sapientiorem me aliquo esse dicerem, in
hac utique dicerem, quod cum haud sufficienter, quae sunt apud inferos, norim, si-
militer me non nosse cognosco. Injurias autem inferre, superiorique non obedire
vel deo vel homini, malum turpeque esse scin. Haec igitur, quae nescio, utrum
bona sint, nunquam magis timebo, atque fugiam, quam illa, quae mala esse cog-
nosco. Quamobrem si me nunc absolvatis, (non credentes Anyto, qui dixit, aut
me in judicium ab initio vocandum non esse, aut vocatum necessario esse damnan-
dum : nam si a vobis absolverer, sore ut filii vestri. Socratis secuti vestigia,

