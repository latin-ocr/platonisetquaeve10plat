134 PLATONIS “ [22

ipse reputavi: Ego profecto sum hoc homine sapientior. apparet enim neuter nos-
trum pulchrum bonumque aliquid nosse: sed hoc interest, quod hic quidem cum
sciat nihil, scire se aliquid opinatur3 ego vero, quemadmodum nescio, ita nescire
me puto. Videor ergo in hac tantula re hoc homine sapientior esse, quod, quae
ignoro, neque scire me arbitror. Post haec alium adii ex his, qui illo iusuper sapi.-
entiores habentur; in eoque cci‘rsiderando omnino similiter judicavi, atque illurn
aliosque multos mihi reddidi inimicos. Proinde similiter deInceps processi ad

ν alios, non ignorans, quantum adversus me odium concitarem 3 ideoque non absque

dolore quodam timoreque procedebam. Veruntamen necessarium mihi visum est,
oraculum divinum omnibus anteferre. passimque progredi perscrutaturum, quid
sibi velit 'oraculum3 hujusque gratia omnes, quotcunque aliquid scire videntur,
adire. Et per canem, o viri [22] Athenienses, (oportet enim vobis vera fateri)
tale aliquid mihi contigit haec ex divino oraculo perquirenti, ut, qui opinione ho-
minum maxime probabantur, eos quasi omniurn imprudentissimos invenirem3 qui
vero inferiores habebantur, eos, quantum ad prudentiam spectat, probabilius se
habere. Operae pretium est, referre vobis errores laboresque meos, quos equidem
propterea sustinui, quo a me oraculum adeo probaretur, ut redargui ultra non pos-
set. Post civiles homines ad poetas me contuli, tragoediarum et dithyramborum
aliorumque carminum auctores, quasi hic perspicue admodum deprehensurus, esse
me his rudiorerr'i. Acceptis itaque eorum libris, in quibus elaboravisse maxime
videbantur, sciscitatus sum eorum sensa, ut nonnihil ab ipsis perdiscerem. Eru-
besee, ο viri, verum hic vobis aperire: dicendum est tamen. Alii paene omnes
praesentes, ut ita dixerim, melius de rebus his loquerentur, de quibus ipsi poemata
conscripserunt. Deprehendi igitur brevi id in poetis, eos videlicet non sapientia
facere, quae faciunt, sed natura quadam, ex divina animi concitatione, quemadmo-
dum et hi, qui divino furore afflati vaticinantur. nam et hi multa quidem dicunt,
atque praeclara3 sed eorum quae dicunt, nihil intelligunt. Tali quodam pacto
poetae affecti fuisse mihi videntur : et simul animadverti, eos in aliis quoque prop-
ter poesin omnium se sapientissimos judicare, in quibus non sunt sapientes. Abii
ergo et hinc eadem omnino sententia, qua et a civilibus viris abieram. Tandem
vero me ad artifices contuli 5 mihi ipsi conscius, me. ut ita loquar, in artificiis nihil
scire 3 hoc autem noveram multa et pulchra scire ι neque in hoc equidem deceptus
sum. sciebant enim, quae ipse nesciebam, et bac in parte me sapientiores erant.
Sed, ο viri Athenienses, in eodem errore, quo et poetas, peritos artifices deprehendi.
narn ob hoc ipsum, quod sua ritc perficiebant, unusquisque eorum se in ceteris
quoque vel maximis sapientissimum esse putabat. Atqui hic error illam quoque,
quae ipsis inerat, sapientiam offuscabat. Quamobrem ‚ si meipsum oraculi loeo in-
terrogarem, utrum eligam, itane me habere, ut habeo, videlicet neque scientem
quae illi sciunt, neque meam inscitiam ignorantem3 an utraque habentem, quae illi
habent : responderem plane mihiipsi simul atque oraculo, praestare, ita ut habeo
me habere. Ob hanc utique inquisitionem meam, o viri Athenienses, inimicitiae
multae difficillimae [23] atque gravissimae adversus me coortae sunt3 ex quibus
multae sunt calumniae consecutae. Nomen vero sapientis mihi propterea exortum
est, quod praesentes plurimum illa me putant scire, in quibus alios refello. Videtur
autem, ο viri Athenienses, revera solus deus sapiens esse ; atque in hoc oraculo id
sibi velle, humanam videlicet sapientiam parvi, immo nihili pendendam esse. quod
vero Socratem nominat sapientem, ob id facere, quo nomine meo, tanquam exem·
plo quodam utens, quasi sic dicat: Is, o viri, sapientissimus est, qui, quemadmo—
dum Socrates, novit revera sapientiam suam esse nihili pendendam. Haec igitur

