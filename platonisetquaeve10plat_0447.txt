75] PHAEDO. 437

jam tradiderimus? Sur. Ita certe. So, Quid voro? contingitne, ut, qui equum
pictum viderit pictamque lyram, reminiscatur hominis? atque cum pictum
aspexerit Simmiam, veniat illi in mentem et Cebes? Suu. Sic utique. So.
Nonne evenit etiam, ut, qui Simmiam inspexerit pictum, ipsius quoque Simmiae
recordetur? Sin. [74] Evenit certe. So. An non secundum haec omnia con-
tingit, tum a similibus, tum a dissimilibus reminiscentiam provenire? Sm. Con-
tingit. So. Verum quotiens a similibus quispiam reminiscitur. an non necesse est
id insuper intelligere, utrum deficiat hoc secundum similitudinem, necne, ab illo
cujus repetita memoria est? Sim. Necesse est. So. Attende sane, nunquid haec
ita se habeant. dicimus aliquid esse aequale? non dico lignum ligno, neque lapidem
lapidi, neque aliud ejusmodi quicquam, sed praeter haec omnia aliud quiddam aequale
ipsum dicimusne aliquid csse, an nihil? Srm. Dicimus, per Jovem3 et quidem
mirifice. So. An scimus et ipsum, quod est aequale ? Suu. Omnino quidem. So.
Undenam scientiam ejus accepimus? an non ex his, quas modo diximus, videlicet
conspicati vel ligna vel saxa vel alia quaedam aequalia, ex his illud excogitavimus,
quod aliud est quam haec? an non aliud quiddam apparet? Considera vero et hoc
pacto. nonne saxa vel ligna aequalia, dum eadem sunt, alias aequalia, alias inaequalia
nobis apparent? Sim. Penitus. So. Quid autem ἰ ipsa aequalia possunt inaequalia
tibi videri? vel aequalitas, inaequalitas? Sim. Nunquam, oSocrates. So. Quam-
obrem non idem sunt haec aequalia atque ipsum aequale. Sim. Nullo modo idern
milii apparent, ο Socrates. So. Veruntamen ab his aequalibus, quae alia sunt quam
ipsum illud aequale, ipsius simul excogitasti scientiam atque percepisti. Sim.
Verissima loqueris. So. An non, sive simile ipsum sit sive dissimile? Sim.
Omnino. So. Nihil sane refert. quatenus enim aliud conspicatus, ex hac ipsa
perspectione aliud intellexeris, sive simile sive dissimile, necesse est hinc reminis-
centiam provenire. Sur. Et maxime quidem. So. Quid vero ad id? an sic nos
habemus circa ea, quae sunt in his, quae modo dicebamus, nequalia, lignis, saxisque
et aliis? videnturne ita aequalia haec esse, ut ipsum, quod est aequale? an deesse
potius aliquid, quo minus talia sint, quale est aequale ipsum, an nibil ? Sm. Per-
multum certe deest. So. Nonne confitemur : quando quis aliquid intuens animad-
vertat, appetere quidem hoc, quod in praesentia videt, esse tale, quale quiddam
aliud ex his quae sunt ς verum deficere, neque posse tale esse aequale, quale sit illud,
sed deterius esse; nonne necesse est eum, qui animadvertit, ante cognovisse illud,
cui dicit hoc quodammodo simile fieri, sed ad plenam similitudinem non accedere?
Suri. Necesse est. So. Quid ergo? talene aliquid contingit et nobis, nec ne,
circa aequalia ipsumque aequale? Snu- Quam plurimum. So. Necesse est erge,
nos aequalis ipsius scientiam ante illud tempus habuisse, [75] in quo primum
videntes aequalia, agnovimus conari quidem haec omnia talia evadere, quale
est ipsum. attamen a perfectione ipsius abesse. Sim. Ita est. So. Atqui et hoc
confitemur, nos neque aliunde id agnovisse neque agnoscere posse, quam ex visu
vel tactu vel alio quodam sensu. similiter enim de his omnibus judico. Sin. Si-
militer, ο Socrates, ad id se habent, de quo agitur, ostendendum. So. Atqui a
sensibus quidem intellexisse oportet, omnia, quae subjecta sunt sensibus, illud, quod
est aequale, appetere, quamvis ipsum non assequantur. an aliter dicimus? Suer-
Haud aliter. So. Ante enim, quam inciperemus videre aut audire aliisque uti
sensibus, oportuit nos aequalis ipsius scientiam possedisse, videlicet quid ipsum sit:
simodo aequalia haec, quae sensibus subjacent, ad ipsum adeo relaturi simus, ut
judicemus anniti quidem haec omnia talia, quale ipsum est, evadere, veruntamen
deteriora relinqui. Sur. Necessario ex superioribus, o Socrates, sequitur. So.

