124 PLAT0N1S [157

consistere. etenim absque transmutatione haec pati nequit. Nequit. Tempus vero
nullum est, in quo quippiam sic habere se possit, ut simul neque stet, neque etiam
moveatur. Nullum. Verumtamen neque transit absque transmutatione. Haud
consentaneum esset. Quando ergo transit? neque enim dum stat, neque dum
movetur, transit, neque dum in tempore est. Non certe. An est hoc mirabile
quiddam, in quo tunc est, cum transit? Quidnam? Momentum individuum, ⁴
inquam. hoc enim momentum, certum quiddam significat, ex quo in utrumque
transitur. neque enim ex statu, dum stat, neque ex motu, dum movetur, adhuc
transit: verum momentanea ipsa natura atque miranda, media motus quietisque
interponitur, ac nullo prorsus in tempore est, nec non in hanc atque ex hac, quod
motum est, transit in statum, et quod quievit, in motum. Apparet. Unum ita·
que, si quidem stat atque movetur, in utraque procul dubio transit. solo enirn hoc
modo utraque facit. transiens autem, momento individuo transit: cumque migrat,
nullo in tempore est, neque stat tunc, neque movetur. Minime. Numquid eodem
modo ad ceteras mutationes sese habet ? quando ex ipso esse in interitum migrat,
[157] vel ex non esse in ipsum fieri : medium tunc fit quorundam motuum ac sta-
tuum3 nec est tunc, neque non est, neque fit etiam, neque interit? Videtur.
Eadem quoque ratione ex uno migrans in multa, et e multis in unum, nec unum
est, neque multa, nec congregatur, neque disgregatur: et ex simili iu dissimile,
rursusque ex dissimili in simile migrans, nec simile, neque dissimile, neque assimi-
latum, neque, ut ita dicam, dissimilatum, et ex parvo in magnum, et in ipsum
aequale, et contraria transiens, non parvum, non magnum, non crescens, non de-
crescens, non adaequans. Non videtur. Haec igitur universa, unum si est, patitur.
Quidni? An non considerandum est quid praeterea patiantur alia, si unum est?
Considerandum. Dicimusne, Unum si est, alia ab uno pati aliquid oportere?
Dicimus. Nonne quia alia sunt, qnam unum, non unum sunt? alioquin alia, quam
unum, non essent. Probe. Non tamen penitus uno privata sunt, sed quodam-
modo uno participant. Qua ratione? Quoniam alia ab uno, ex eo quod partibus
constant, alia sunt quam unum. quod nisi partes haberent, unum penitus essent.
Recte. Partes autem ejus, quod totum est, partes esse asseruimus. Assemimus
plane. Atqui totum ipsum unum ex multis esse oportet, cujus partes sunt, quse
partes appellantur, quaelibet enim partium non multorum pars, sed totius, exsistit.
At quomodo istud? Si quid multorum pars esset, quibus ipsum inesset, sui ipsius
quodammodo esset pars, hoc autem impossibile, et aliorum cujusque: si quidem
omnium. unius enim non exsistens pars, praeterquam hujus aliorum erit ε atque ita
uniuscujusque pars non erit. non exsistens vero pars cujusque, nullius ex multis
erit: ct, si nullius, omnium istorum aliquid esse, quorum nullius est vel pars, vel
aliud quodlibet, impossibile. Apparet quidem. Non ergo multorum, nec om-
nium pars est, quaecunque sit pars, sed unius cujusdam ideae, et unius cujusdam,-
quod toturn vocamus, sactum ex cunctis unum atque perfectum. hujus, inquam,
pars eat, quaecunque sit pars. Omnino quidem. Si ergo alia partes habent, toto
etque uno participant. Maxime. Unde unum totum perfectum partes continens,
alia ipsa ab uno esse necesse est. Necesse. Quin etiam de unaquaque parte
eadem ratio est. etenim hujus unius participem esse oportet. nam si unaquaeque iu·-
rum pars [158] est, hoc ipsum, quod dicitur. unaquaeque, unum quodammodo signi-
ficat : distinctum enim quiddam ab aliis, et secundum se ipsum exsistens significat,
si modo unaquaeque erit. Recte. Erit autem unius particeps, si aliud quiddam,
quam unum suerit : alioquin haudquaquam participaret, sed ipsum imum esset. at
vero unum esse aliquid, pratter ipsum unum, nihil potest. Nihil. Participnre

