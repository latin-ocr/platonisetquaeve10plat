219] coNviva. 423

suimus. Quid multis opus est verbis? nihil mihi successit. Postquam vero bac
nequaquam successerat, durioribus machinamentis virum hunc aggredi statui, nec ab
inceptis desistere. Audite, quam vehementer huic insidiatus sum. Coenatum
accersivi, tanquam amator amatis insidiatus. Is non facile nec primo paruit ι tan-
dem vero obsecutus est. venit ergo : sed sumpto cibo confestim abiturus surrexit.
Tunc ego pudore detentus abire permisi. sed alias vehementiores insidias tendens
post coenam ad multam noctem sermonem protraxi: cumque vellet discedere,
objiciens intempestam noctem manere coegi, quievit igitur in proximo lecto, super
quern sedens coenaverat, nec alius praeter nos ullus ibi ea nocte dormivit. Quae
hactenus dicta sunt, sine rubore ubique proferri possunt: quae vero sequuntur,
non prius audietis, quam proverbium illud recensuerim, Vinum et cum pueritia et
sine pueritia est veridicum. Quin etiam injustum videtur, ut is, qui Socratem laudat, <
superbum et invictum facinus illius silentio praetereat. Praeterea non aliter affectus
sum quam ille, quem vipera mordet. illum quippe ferunt, qualis sit ejus passio,
aperire nolle nisi his, qui similiter aegrotant z quasi hi soli, utpote mali non [218]
ignari, ignoscant, si quis cruciatu compulsus et loqui et agere cuncta non dubitet.
Ego igitur prae ceteris astrictus vehementiori philosophias morsu, qui omnium est
acerrimus, et sive cor sive animum sive quomodocunque id appellandum sit saucius
cupiditate in philosophia sermonum, qui acrius, quam vipera, mordent et occupant,
si quando attigerint juvenilem animum, qui non penitus ignavus sit, compelluntque
ad quicquid tandem sit, faciendum atque dicendum, nihil intentatum relinquere
statui, quo Socratem ad explendam hanc sitim mihique conjunctissimum facerem.
Non dicerem ea quae dicturus sum, nisi apud eos convivas loquerer, quos semper
quasi vesano quodam philosophiae furore correptos bacchantesque perspexi, Phae-
drus, Agathones, EryximachoS, Pausanias, Aristodemos, Aristophanes, Socratem
denique ipsum, et ceteros: haec enim mihi nisi sauciis eodemque modo affectis
narranda non essent z quare vos audientes mihi veniam dabitis pro his, quae tunc a
me facta et nunc dicta fuerint. famuli autem, et si quis alius adsit profanus et
agrestis, aures obstruant. Exstincto lychno famulisqueabsentibus visum mihi‘‚o viri
convivae, haud amplius dissimulandum differendumque, sed ingenue, quod sentirem,
aperiendum. T etigi itaque illum‚dicens, Socrates, dormis? So. Nondum. Aac. scisne,
quid hactenus mihi visum fuerit? So. Qua de re, et quid rogas? ALC. Tu mihi solus
amator me dignus exstitisse videris, verecundior tamen in amore fuisse. Equidem,
cum ita se res habeat egoque talis sim, stultum esse ducerem, nisi iu hoc quoque
tibi gratificarer et in ceteris omnibus, sive meis rebuS, sive amicis indigeas. Mihi
quidem nihil est antiquius, quam ut optimus vir evadam, Ad hoc nemo me magis
quam tu juvare potest. ego autem tanto viro non obsecutus vehementius sapientum
increpationes vererer, quam obsecutus insipientum verba. Quae cum audisset,
solita ironia dissimulans ita respondit ι Ο amice Alcibiades, videris revera non igna-
vus vilisque esse, si vera sunt, quae de me refers, et inest mihi vis quaedam, per
quam ipse melior effici possis, et. miram in me pulchritudinem conspicis, tua forma
longe praestantiorem. Si ista cognoscens, communicare mecum exoptas et pulchri-
tudinem pulchritudine commutare, tanquam foenerator multo plus quam ego repor-
tare contendis. nam pro opinione veritatem pulchrorum [219] lucrari conaris et
aurum pro aurichalco recipere. Sed, o beate, diligentius animadverte, ne te mea
conditio lateat, cum nullius sim pretii. Tunc sane mentis oculus acute incipit cer-
nere, cum primum corporis oculus deflorescit: tu vero ab hac aetate es procul.
ALc. Mea quidem talia sunt, qualia dixi. neque enim in ore unum, iu corde aliud
habeo. tu autem ita delibera, ut et tibi ct mihi melius fore censes. SO. Probe

