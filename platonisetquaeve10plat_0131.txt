353] PARMENIDES. 121 ’

ob eandem rationem majus est, illa vero minora. Videtur. Unum itaque aequale,
majusque et minus se ipso et aliis est. Apparet. Atqui si majus et minus et aequale,
aequaiium erit mensurarum, pluriumque et pauciorum, quoad se ipsum atque ad
alia: et, si mensurarum, partium etiam. Quid prohibet? Easdem ergo mensuras,
pluresque et pauciores habens, numero quoque plus atque minus erit et ad se ip-
sum, et ad cetera: nec non aequale sibi atque aliis, ob easdem causas. Quonam
pacto ? Quibus majus est, plures, quam illa, mensuras habet : quotque mensuras,
totidem et partes ε et quibus minus est, eodem modo 3 quibusve aequale, similiter.
Sic est. Nonne, cum se ipso majus minusque sit, et aequale, aequalium mensurarum
pluriumque et pauciorum, quoad se ipsum est particeps? et postquam mensurarum,
etiarn partium? Quidni? Habensque partes sibiipsi aequales, multitudine etiam
aequale sibi erit: plures vero plus, pauciores denique minus numero semetipso ?
Videtur. An non ad alia similiter se unum habebit? quia maj us illis apparet, ne-
cesse est plus, quam illa, numero esse: quia vero minus magnitudine, etiam nu—
rnero minus z quia denique aequale in magnitudine, numero quoque par esse. Ne-
cessario fit. Hac iterum ratione, unum,· par, plus, minus, secundum numerum se
ipso erit, ac ceteris. Erit sane. Numquid et tempore unum participat, estque et
fit junius ac senius se ipso simul et aliis? et rursus contra nec junius neque senius
seipso, vei aliis, dum participat tempore? At quomodo id fieri potest? Esse
profecto illi competit, si quidem unum est. Competit. Ipsum esse autem quid
aliud est, quam essentiae cum praesenti tempore participatio : quemadmodum ipsum
erat [152] cum praeterito, et ipsum crit cum futuro. essentia: ipsius communicatio ?
Isthuc ipsum. Ergo si ipso esse participat, necesse est temporis quoque esse par-⁴
ticeps. Nimirum. Nonne fluentis temporis? Certe. Semper ergo senius se ipso fit,
si quidem secundum tempus percurrit. Necesse. Recordamurne, quod seniusNem·
per fit, senius eo, quod junius, fit? Recordemur. Nonne igitur, postquam unum
se ipso fit senius, se ipso dum junius fit, fit et senius ? Necessarium est. Fit ergo
per hunc modum junius se ipso ac senius. Fit. Senius autem nonne tunc est, quan-
do praesens jam tempus attingit, quod medium est ipsius erat et erit? neque enim
currens ex praecedente in posterum, praesens ipsum supergreditur. Non certe. An
non desinit tunc fieri senius, curn primum praesens tangit ? nec tum fit, sed est jam
senius? procedens enim, ab ipso praesenti nequaquam comprehenditur, quod nam·
que procedit, sic se habet, ut utrumque, praesens scilicet futurumque, attingat3
praesens quidem relinquens, futurum apprehendens, inter utrumque medium praesens
futurumve cadens. Vera. Si vero necesse est, quodcunque fit, ipsum praesens mi⁴
nime transgredi, cum primum illud nactum est, fieri desinit, estque tunc jam illud,
quod fiebat. Apparet. Unum igitur quando senius factum, ipsum praesens assequi-
tur, desistit fieri, estque jam senius. Omnino. An non illo senius est, quo fiebat
senius ? fiebat autem se ipso. Ita. Senius vero juniori senius? Est. J unius ergo se
ipso tune est unum, quando senius factum, praesens assequitur. Necesse. Ipsum
praeterea praesens semper uni adest per universum esse. semper enirn est praesens,
quamdiu est. Quidni? Semper ergo unum est, et fit junius atque senius semetipso.
Videtur. Quin etiam longiusne, vel brevius tempus est, aut fit, quam ipsummet;
nn potius aequum? AEquum. Verum quod aequale tempus est, aut fit, eandem agit
aetatem. Quid prohibet? Quod autem eandem aetatem implet, neque senius neque
junius est. Nequaquam. Quapropter unum, curn aequale tempus ad se ipsum et sit,
et fiat, neque senius, neque junius se ipso, aut est, aut efficitur. Haud sane mihi
videtur. Quo autem modo ad alia se habet? [153] Nescio, quid dicam. Hoc ta-
men potes dicere, quod alia ab uno, si quidem altera sunt, non alterum, plura sunt
Plat. Tr. Ι. Q

