281] EUTHYDEMUS. , 293

scribendas turn legendas attinet ἓ Prorsus. Sapientes quoque gubernatores
optatum naxigationis portum prae ceteris assequuntur? Ita est. Nec non belli dux
’ sapiens, quod ad militiam spectat, securius expedit z et curn illo tutius quam cum
[280] ignorante militabis? Absque dubio. Et sapiens medicus ad optatam cor-
poris valetudinem melius quam insipiens te perducet, tuque teipsum libentius illi
committes? Certe. An ideo, quod putares felicius et ad votum sapientiae curn
illo magis tibi res successuras? consensit. Sapientia igitur omnibus humanis in
rebus felices nos, id est voti compotes, efficit. neque enim aberrat unquam nec
fallitur sapientia ulla, sed recte opus peragit atque assequitur: alioquin sapientia
nulla esset. Convenimus tandem nescio quomodO, ita summatim esse dicendum,
praesente sapientia haud ulterius felicitatem desiderari. His vero concessis rursum
illum percontatus sum‚'quid de his, quae supra concessa fuerant, sentiremus. Con-
fessi enirn sumus, si multa nobis sunt bona, bene beateque nos vivere. Admisit.
Num beate vivimus propter praesentia bona, si nihil prosunt nobis, an si prosunt ?
Si prosunt, ait. An vero conferunt quicquam, si habemus illa duntaxat, nec tamen
utimur? Veluti si epulas multas poculaque habemus, nec vescimur3 nunquid
juvant? Nihil. Praeterea si artificibus exposita sint praeparataque singula ad ipsum
opus perficiendum, ipsi vero non utantur 3 num benc agent propter ipsam duntaxat
possessionem eorum, quae ad perfectionem operis requiruntur ? ceu si fabro praepa-
rata sint instrumenta omnia, lignaque sufficienter exposita, ipse vero nihil fabricetur ;
nunquid ipsa possessione juvabitur? Nullo pacto, inquit. Quid vero? si quis
divitias, et bona quae diximus omnia nactus, nequaquam utatur, nunquid erit ipsa
bonorum possessione beatus? Minime, o Socrates. Oportet itaque illurn, inquam,
qui beatus‘suturus est, non solum bona hujusmodi possidere, sed uti. nihil enirn
sola possessio juvat. Vera loqueris. Num possessio ususque bonorum, ο Clinia,
ab beate vivendum sufficit? Mihi quidem videtur. Utrum ita dicis, si modo quis
recte utatur, an etiarn si non recte? Si recte. Probe loqueris. longe namque a
beatitudine, ut arbitror, alienior est, qui aliquibus abutitur, quarn qui dimittit. Illi
siquidem mala sunt : isti nec bona sunt neque mala. [281] nonne ita dicendum ?
Probavit. Nunquid in effectione et usu circa ligna aliud praeter fabrilem scientiam,
recte uti singulis, efficit ? Non aliud. Quin etiam circa vasa conficienda, rectum
usum scientia praestat? Annuit. Nonne et circa usum bonorum, quae supra
retulimus, divitiarum, sanitatis et formae, scientia ipsa dux erat, docens recte his
uti, actionemque dirigens? Prorsus. Non solum igitur prosperam rerum conse-
cutionem, sed et bonam actionem, ut videtur, in omni possessione actioneque
” horninibus scientia praebet. Assensus est. An est ulla, per deos, ex possessionibus
aliis absque prudentia sapientiaque utilitas ? uter horum majorem reportat utilitatem,
an qui mente captus est, multis tamen rebus abundat multaque facit? an qui pauca
facit et possidet, mentis compos ? Sic autern considera. Nonne qui pauciora agit,
rarius errat? minus errans, minus agit male? minus male agens, minus est miser?
Omnino, inquit. Quo autem modo quis pauciora facit? nunquid si pauper est, an
si dives? Si pauper. Utrum si debilis, an si robustus? Si debilis. Utrum si
honoratus, an si abjectus? Si abjectus. Utrum si fortis et temperans, agit pauciora,
an si timidus? Si timidus. Nonne et piger minus efficit, quam promptior ad
agendum? Admisit. Et tardus, quam velox? hebes ad visum atque auditum,
quarn acutus? Omnia haec inter nos convenerunt. Tunc vero hunc in modum
sermonem superlorem conclusi: Nulla ex his, o Clinia, quae bona nuncupabamus,
se ipsis bona esse videntur. immo sic dicendum constat ι Si illis inscitia praesit, eo
deteriora esse quani illorum contraria, quo modo uberius improbo duci adminicula

