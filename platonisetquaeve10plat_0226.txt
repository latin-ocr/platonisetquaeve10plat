216 PLATONIS [500

prohibet. So. Bonas quidem voluptates et dolores bonos eligere oportet et prose-
qui. Cn.. Prorsus. SO. Contra vero nequaquam. Cn.. Manifestum est. So.
Nempe bonorum gratia agenda esse omnia ego et Polus consensimus. an meministi ?
et tibi similiter videtur hic esse finis omnium actionum, ipsum scilicet bonum?
ejusque gratia cetera omnia facienda, non auteur ipsum gratia reliquorum? An
tertius in hanc seutentiam nobis accedis? Cat.. Equidem. So. Quamobrem bo-
norum gratia oportet et alia et voluptates sequi ε non autem [500] bona gratia vo-
luptatum. CAL. Prorsus. So. An ergo cujusque viri est eligere, quaenam ex
rebus quae delectant bonae sunt, quaeve malae? an potius artificiosi viri opus est
utrumque? CAL. Artificiosi. So. Recordemur ergo illorum, quae ego ad Polum
Gorgiamque dicebam. profecto dicebam, si meministi, esse facultates quasdam prae-
paratrices, alias quidem usque ad voluptatem duntaxat, quid melius deteriusve sit
ignorantes ε alias vero quid bonum malumve sit cognoscentes. Ponebam praeterea,
earum quae circa voluptates versantur, coquinariam circa corpus peritiam, sed non
artem: earum vero, quae ad bonum intendunt, medendi artem. Et per Jovem
amicabilem precor, ο Callicles, noli adversus me jocari, neque quicquid tibi occurrit
respondere: neve rursus lraec a me accipere quasi jocante. Vides enim, ea de re
nobis esse sermonem, qua nihil magis nosse vir sanae mentis contendat, quemadmo-
dum videlicet sit vivendum ε utrum quemadmodum tu hortaris, illa agendo quae viri
esse dicis officia, versantem in populo atque orantem, rem praeterea publicam gu-
bernantem, ceu vos in praesentia gubernatis: an potius vita sit haec philosophica
capessenda, et qua iu re haec vita differt ab illm„ Forte vero operae pretium est.
quemadmodum inceperam paulo ante, distinguere: atque deindc,cum nobis de
distinctione convenerit, si liaec duplex vita est, considerare quid intersit, et qua
potius sit vivendum. forte vero nondum quid dicam intelligis. Cn.. Nondum
certe. So. At ego planius tibi dicam. postquam ego ac tu confessi sumus, esse
quidem ailquid bonum, esse quoque aliquid voluptarium3 sed aliud voluptarium
esse quam bonum, atque utriusque horum studium et praeparationem quandam esse
ad ea comparanda: alteram videlieet venationem boni, alteram voluptatis: hoe
ipsum primo, antequam ulterius procedam, assentiris mihi, necne? Cn.. Assen-
tior. So. Age et. illa, quae ad hos dicebam, milri assentire, si modo visus tibi sum
tunc vera loqui. profecto dicebam, non videri mihi coquinarlam esse artem, sed pe·
ritiam quandam: medicinam vero esse artem; propterea [501] quod medicinas
facultas illius quod curat naturam considerat, et causam eorum quae agit, potestque
horum cujusque reddere rationem. Altera vero voluptatis curatrix facultas ad
ipsam voluptatem, circa quam totum ejus versatur studium, omnino absque arte pro-
cedit, neque voluptatis ipsius naturam considerans neque causam ε temeraria pror-
sus, ut ita dixerim, neque pensi habens quicquam, sed usu quodam atque experi-
entia, et memoria ejus quod accidere consueverit, solum freta, voluptates studiose
parat. Haec ergo primum considera, num sufficienter tibi dicta videantur, nunquid
praeterea esse putes tales quasdam cirea animam facultates, alias quidem artificiosus,
curam videlicet habentes ejus quod sit animae optimum: alias vero id negligentes.
solum vero cogitantes. quemadmodum et de corpore diximus, quo pacto oblectare
animum valeant. quae quidem, utrum melior an deterior sit voluptas, minime cogi-
tant ε neque aliud quidquam curant quam ut oblectent, sive melius id sit sive de·
terius. Mihi quidem, ο Callicles, videntur esse tales aliquae facultates, universum·
que id ministerium adulationem esse duco. tam circa animam quam circa corpus,
et omnino circa aliud quodlibet, cujus voluptatem quis affectat, nulla prorsus me-
lioris deteriorisve adhibita ratione. Tu vero utrum in candem uobiscum sententiam

