66 PLAToms [357

habet, ο viri? seio equidem, nihil afferre eos aliud posse. Pno'r. Idem et ipse 'ar-
bitror. So. Postquam vero ita se id habet, illos hunc in modurn* interrogabo.
Apparent oculis vestris eaedem moles cominus majores, minores eminus? Ita re-
spondebunt. Et crassa, et multa similiter? et aequales voces prope majores, longe
vero minores? consentient. Si in hoc bene agere, et felicitas nostra consisteret.
hoc est, in magnis molibus fabricandis, accipiendisque, parvisque vitandis, quaenam
nobis potissima vitae salus esset? Num ars dimetiendi? an apparentis potentia?
Immo potentia haec nos deciperet, et errore confundens saepe nos cogeret eadem
alias aliter judicare, atque adsciscere, in actionibusque et electionibus magnorum
ac parvorum saepius poenitere. Dimetiendi vero facultas apparens hoc abrogaret
refelleretque, veritatemque aperiens animo quietern daret inveritate manenti, atque
ita vitam servaret. Consentirentne homines ad haec, dimetientem artem servare
nos an aliam? Pnor. Hanc ipsam. So. Quid porro ? si in ipsa paris imparisve
electione salus vitae consisteret, quando quod plus est, recte eligi oporteret, et
quando quod minus, vel ipsum ad seipsum, vel aliud forte ad aliud, [357] vnive
prope, seu procul sit, quid potissimum nostram vitam servaret? 'nonne scientia? et
non metiendi quidem, quum excessus atque defectus ars ista sit. cum vero paris, et
imparis habenda ratio sit, non alia, quam numerandi scientia. Concederent ho-
mines haec, an non? Pnor. Absque controversia consentirent. So. Postquam
vero salus vitae apparuit in recta voluptatis et doloris electione consistere, quoad
plura et pauciora, majora et minora, propinquiora et remotiora pertinet, nonne
dimetiendi primo facultas excessus atque defectus, aequalitatisque mutuae conside·
rati-ix? Paor. Necesse est. So. Quoniam vero metiendi facultas est, necesse
est, ut ars et scientia sit. Pno‘r. Admittent. So. Quae vero potissimum haec
scientia sit, alias considerabimus. sufficit in praesentia, scientiam esse, quantum ad
eam spectat responsionem, quarn ego et Protagoras vestrae eramus quaestioni daturi.
Haec, si recordamini, erat quaestio. Nos quidem consensimus, nihil scientia poten-
tius esse t immo semper, ubicunque adest, voluptati cunctisque aliis dominari.
tunc vos objecistis, voluptatem saepenumero scienti homini dominari. Quod cum
vobis nequaquam daremus, statim vos ita rogastis = Ο Protagora atque Socrates, si
hoc non est a voluptatibus superari, sed aliud quiddam, declarate vos quid istud.
Si illico vobis respondissemus, inscitiam esse, nos protinus risissetis. nuno autem si
nos deridetis, vos quoque ipsos irridebitis. Ipsi enim vos paulo ante confessi estis,
defectu scientiae aberrare illos, qui in voluptatum et dolorum electione delinquunt.
ea vero bona sunt, et mala. Neque defectu scientiae tantum dixistis, sed ulterius
addidistis, defectu scilicet scientias metiendi. Actio autem aberrans. absque sci-
entia, ut et vosnon latet, ab inscitia provenit. quapropter quod dici solet, a volup-
tatibus superari, extrema inscitia est: quam veluti morbum Protagoras hic, et Pro-
dicus, et Hippias curaturos se quasi medicos profitentur. Vos autem, quia aliud
quiddam esse hoc quam inscitiam opinamini, neque vos ipsos, neque filios vestros,
hisce sophistis rerum harum doctoribus curandos traditis, quasi virtus doceri non,
possit. sed, cum pecuniis indulgeatis nimium neque mercedem his praeceptoribus
offeratis, privatim publiceque delinquitis. Haec plane vulgo respondissemus. [2⁶8]
Nune autem vos etiam, ο Prodice atque Hippia, una cum Protagora hoc percontor,
(communis enim vobis hic sermo‚) nunquid vera vobis loqui videar, an falsa?
Vere ‚admodum dicta esse superiora, visum est omnibus. Conceditis igitur, in·
quam, quod jucundum est, esse bonum, quod triste, malum. Distinctionem vero
illam nominum, quam Prodicus hic inducere solet, rejicio, ejusque requiro judi·
cium. sive enim voluptarium, sive delectabile, seu laetum, seu quomodocunque

