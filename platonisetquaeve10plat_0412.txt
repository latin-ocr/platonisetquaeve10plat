402 PLA‘roms [iso

obire saepenumero mallet quam dilectum derelinquere etin periculis non succurrere.
Nec ullus adeo ignavus cst, quem Amor non inflammet et ad virtutem divinum
reddat, ut viro fortissimo par evadat. Etenim, quud Homerus inquit, vim furorem-
que a Deo quibusdam heroum inspiratum, hoc Amor amantibus efficit. Quin
etiam pro alio mori amantes soli eligunt, non viri tantum, sed etiam mulieres. cujus
sermonis testimonium Graecis Alceste, Pelii filia, manifestum exhibuit, quae sola
elegit pro viro suo perire, cum tamen et pater et mater illi adesset: quos illa prop-
ter amorem caritate adeo superavit, ut eos extraneos et nomine duntaxat filio suo
coujunctos esse monstraret. Quod quidem facinus tam praeclarum non tantum ab
hominibus, verum etiam a Diis est judicatum, ut cum e multis, qui multa et egregia
gesserant, Dii reviviscendi munus paucis admodum et praestantissimis tribuissent,
hanc ab inferis continuo suscita-rint, tam egregio facinore delectati. tanti studium
virtutemque circa amorem Dii aestimant. Orpheum vero, Iagri filium, voti impo-
tem ex inferis emiserunt. neque enim feminam, cujus gratia descenderat, restitu-
ere, sed illius phantasma monstrarunt ε cum non auderet, ut Alceste, amoris gratia
mori, sed, utpote citharoedus‚ mollitie quadam absterreretur, et machinamenta quae-
dam excogitaret, quibus vivens ad inferna descenderet. cujus delicti poenas eum
pendere decreverunt, jusseruntque a feminis lacerari. Achillem autem, Thetidis
filium, honorarunt et in beatorum insulas miserunt, quia, cum accepisset a matre,
si Hectorem occidisset, statim sibi moriendum fore: sin minus, in patriam se redi-
turum et senem denique moriturum: audacter elegit pro Patroclo amatore suo
pugnare ejusque mortem ulcisci 3 [180] nec pro illo mori solum, sed et perempto
illo interficI. qnod quidem magnopere probantes Dii, insigni eum gloria decorarunt,
quia tanti amatorem suum fecisset. AEschylus plane delirat, cum Patroclum ab
Achille dicit amatum, qui non Patroclo tantum,verum etiam cunctIs heroibus forma
praestabat, eratque adbuc imberbis, multoque natu minor, ut inquitHomerus. Re-
vera virtutem hanc in amore Dii plurimi faciunt: vehementius autem admirantur
delectanturque, ac majora beneficia conferunt, quando amatus amatorem tutatur et
diligit, quam cum amator amatum. Divinior enim est amator amato, cum divino
furore sit raptus, Quamobrem Achillem magis quam Alcestem honorarunt: illum
quippe in beatorum insulas transmiserunt· Ex his omnibus Amorem assero Deorum
omnium antiquissimum atque summopere venerandum, et maxime omnium ad virtu·
tem et beatitudinem consequendam hominibus, tam viventibus quam defunctis, con-
ducere. Talem fuisse sermonem Phaedri narravit : post Phaedrum vero alios quosdam
fuisse locutos, sed e memoria excidisse. eos igitur praetermittens, hanc, qnam modo
referam, orationem PausanIae retulit: Videtur mibi, Phaedre, haud satis recte
sermo ille nobis esse propositus, quo Amorem simpliciter laudare jubemur. nam si
unus esset Amor, probe dictum fuisset. cum vero non unus sit dumtaxat, satius eum
prius, qui sit laudandus, exprimere. hoc itaque emendare conabor. Primo enim,
quem Amorem laudare deceat, explicabo: deinde pro Dei istius dignitate extollere
nitar. Neminem profecto latet, absque Amore Venerem nunquam esse. quare, si
una esset Venus, unus et Amor. Quoniam vero duaa sunt Veneres, geminum quo-
que Amorem esse necesse est. Geminam autem Deam hanc esse, quis neget?
nonne una quaedam antiquior est et sine matre Venus, Coelo nata, quam coelestem
Venerem nuncupamus? altera vero junior, e Jove et Dione progenita, quam vul·
garem communemque vocamus ? Necessarium itaque, Amorem, Veneris illius co-
mitem, coelestem vocari ; hujus vero vulgarem. Laudare quidem Deos omnes
decet5 sed utriusque Amoris opera distinguenda. Actionis cujuslibet haec est con·
ditio, ut suapte natura [181] neque honesta sit neque turpis: ut ea, quoe nunc nos

