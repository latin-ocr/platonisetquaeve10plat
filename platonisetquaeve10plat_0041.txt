207] ' Lrsis. 31

gere aut scribere in illos aio. Ad haec Ctesippus: Haud sanae mentis hic est, sed
delirat atque insanit. So. O Hippothales, nec carmina, nec etiam cantilenam, si
quam in amicos composuisti, audire admodum curo: sed qua mente in illos sis,
intelligere cupio. Hu‘. Ctesippus iste tibi referet. novit enim meminitque: si
quidem, ut ipse ait, quotidie audiens a me obtunditur. Cre. Et maxime quidem
per deos. nam quam ridiculum est, ut cum iste hunc prae ceteris diligat, nihil ta-
men ex ingenio suo, quod non etiam quivis puer possit, afferre valeat. Quae autem
civitas universa de Democrate et Lyside hujus nvn, deque omnibus illorum ma-
joribus praedicat, eadem et ipse circumfert, divitias, equorum copiam, victorias in
Pytho, Isthmo, et Nemea, quadrigis et equis: nec non istis antiquiora. Nam
pridem nobis hospitium conviviumque in poemate quodam retulit: quo quidam ex
majoribus Lysidis Herculem quondam ob cognationem excepit: quippe cum ille
quoque ex Jove et tilia cujusdam principis populi natus esset: quae aniculae etiam
cantant: ceteraque hujusmodi permulta, ο Socrates. Haec sunt, quae Iste narrando
canendoque audire nos cogit. So. Ο ridicule Hippotbales, antequam viceris, lau-
dationem iu te ipsum effingis atque decantas. Hu’. Non in me ista, o Socrates,
praedico. So. Non ut putas. Hn’. Qui istuc dicis? So- Maxime omnium in te
unum odae istie redundant. nam si amicum talem apprehenderis, ornamento tibi
erunt laudes ejusmodi, tanquam triumphatori cuidam, cum amicum hujusmodi nac·
tus fueris. sin autem fefellerit, quo majores illi laudes attribuetis, eo majorum expers
bonorum, magis quoque ridiculus judicaberis. [206] Quicunque igitur in compa.
rgndis amicis sapiens est, non prius quenquam eorum laudat, quam ipsorum familia-
* ritatem fuerit assecutus. futura namque formidat. plerique enim, cum laudari se
et extolli sentiunt, fastu tumescunt. an non idem tibi videtur? Hir». Mihi vero.
So. Nonne quo superbiores sunt, eo difficilius capiuntur? Hu’. Verisimile est.
So. Qualis tibi venator ille videretur esse, si quis ita seras expelleret, ut et tutiores
fierent, et capi difficilius in posterum possent? Hu’. Iners videlicet. So. Atqui
sermonibus cantibusque non demulcere, sed exacerbare potius homines, labor est a
Musis admodum alienus. Hu‘. Videtur. So. Vide igitur, ο Hippothales, ne iis
omnibus obnoxium reumque te ob poesis studium reddas. arbitror sane, nullum te
bonum poetam existimaturum, qui se ipsum poemate laeserit. Hn’. Nullum per
Jovem. quae enim haec esset absurditas? Ob hanc profecto causam tecum, ο
Socrates, mentem meam communico ι et si quid habes aliud, consule, qua ratione
quis aut dicendo, aut agendo, conciliare sibi quos diligit, possit. So. Non facile
dictu est. Verum si hunc mecum colloquio jungeres, tibi forte ostenderem, quae
illi dicenda sint, pro his quae loqui te et cauere erga illum isti narrarunt. ΗΠ).
Nihil impedimento fuerit. si enim una curn Ctesippo hoc ingrediaris, et ibi sedens
disputes, ipse tibi, ut arbitror, adhaerebit. nam audiendi apprime avidus est. ac
etiam ibi Mercurialia celebrantes juvenes in unum conveniunt. ad te igitur adven-
tabit: et nisi id fecerit. memento illum Ctesippi familiarem esse propter Menexe-
num hujus nepotem, cujus ille socius est carissimus. Accersat itaque iste illum, si
minus ipse per se accesserit. Sic agendum est, inquam. et simul apprehenso Cte-
sippo, in paloestram prosecutus sum : et alii nos a tergo secuti sunt. ingressi autem
invenimus sacras cerimonias ferme peractas, juvenesque comptos, calculis talisque
ludentes: partim in ipso vestibulo extra ludebant, partim in gymnasii angulo paris
imparisve jactu exercebantur, calculos e calathis quibusdam extrahentes. hos intu-
entes alii circumstabant ε e quibus Lysis erat, [207] qui adstabat inter juvenes coro-
natus, et omnibus indole praestans, nec pulcher tantum, sed et honestus et bonus
existimandus. nos autem e conspectu, ubi quieti locus erat, consedimus invicem

