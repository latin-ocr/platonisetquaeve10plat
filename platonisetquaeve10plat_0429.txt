212] COvamM. 419

germamam.¹ Et si sequi decet, quod in specie pulchrum, absurdum est credere eam,
quae omnibus corporibus inest, non unam eandemque pulchritudinem essc- Et qui
hoc advertit, omnium simplicitet pulchrorum corporum amator evadere debet, amo-
ris autem erga unum vehementiam hac ratione remittere atque unius speciem parvi
facere. Post haec pulchritudinem, quae animis inest, illa, quae in corpore, praestan·
tiorem existimet, adeo ut si quis animi ingenui sit, quamvis forma corporis aliis
quibusdam cedat, sufficere tamen arbitretur et amet curetque et rationes hujusmodi
pariat quaeratque'sermoues omnes, qui reddere meliores adolescentes possint: ut
hinc ad pulchritudinem, quae in officiis ac legibus reperitur, inspiciendam ducatur,
intelligatque illam omnem sibi ipsi uniformem cognatamque existere, ut eam, quae
circa corpus est, pulchritudinem parvi faciat. Post officia legesque ad scientias
transeat, ut scientiarum pulchritudinem contempletur : dumque id, quod ampla
exuberat pulchritudine, contuetur, hand amplius tanquam mancipium unius puelli
speciem admiretur, neque unius hominis vel officii pulchritudine sit contentus ς
nam quisquis in hoc delinquit. exilis et abjectus est servus: verum in profundum
pulchritudinis se pelagus mergat, ubi ipso intuitu multas praeclaras atque magnificas
rationes intelligentiasque in philosophia abunde pariat, donec ibi confirmatus et
roboratus scientiam jam unam talem intucatur, quas pulchri talis exsistit. Aciem
vero nunc mentis pro viribus adhibe. Quicunque hucusque per amatoria gradatim
deducitur, recto ordine pulchra intuitus, ad finem jam amatorii affectus perveniens,
subito quandam natura mirabilem inspiciet pulchritudinem. Hoc illud, cujus gras
tia labores omnes praecedentes subivimus. principio quidem semper est, [211] nec
fit nec interit ; neque crescit unquam neque decrescit : praeterea non hac ex parte
pulchrum, ex illa turpe; vel tum pulchrum, tum mininie: neque ad hoe quidem
pulchrum, turpe vero ad illud : vel hic pulchrum, ibiturpe, ut quibusdam pulchrum
sit, quibusdam vero nequaquam. Neque rursus imaginatione quadam ipsum pul-
chrum ita fingetur, qnasi vultus pulcher vel pulchras manus aut aliud quiddam, cu-
jus corpus est particeps: neque ut oratio quaedam vel ratio aut scientia quaednm.
Neque in alio jacere putabitur, velut in animali vel terra vel coelo aut alio quopi-
am 3 sed id ipsum per se ipsum cum semetipso uniforme semper exsistens: cetera
vero omnia, quae pulchra sunt, illius participatione pulchra, ea scilicet conditione,
ut nascentibus et intereuntibus aliis nihil subtrahatur illi aut addatur, neque passio-
nem ullam incurrat. Quando vero ab his aliquis legitime amando ascendens, illud
ipsum pulchrum suspicere incipit, ferme jam finem attingit. hoc est profecto ad
amatoria recte pergere vel ab alio duci, quando videlicet qui ab his pulchris gratia
pulchri illius ascendere incipit, quasi quibusdam gradibus utens, atque ab nno pri-
mum in duo transiens, et a duobus in omnia, quae pulchra sunt, corpora ; ab his in
omnia officia pulchra, a pulchris officiis ad doctrinas pulchras conversus, a doctrinis
denique multis in illam doctrinam perveniens, quae non alterius est quam illius ip-
sius pulchri doctrina: atque ita demum, quid ipsum pulchrum sit, contemplatur.
In hoc utique vitae statu, o Socrates, si usquam alibi, homini videlicet ipsum pul-
chrum spectanti vivendum. quod si quando videris. supra quam dici possit pretio-¹.
sius auro ornatisque vestibus et pulchris pueris adolescentibusque censebis. Quos
nunc et tu et alii multi dum spectatis, nimium obstupescitis, et si fieri posset, eli-
geretis inter illos semper cibo potuque neglecto versari. Quam felix illud specta-
culum fore putamus, si cui contigerit, ut. ipsum pulchrum intucatur, sincerum, inte-
grum, purum, simplex, non humanis carnibus, coloribus, non aliis mortalibus nugis
contaminatum ε sed ipsum secundum se pulchrum divinum inspiciat. Num vitam
hujusmodi parvi sacis ? hominis videlicet ipsius, [212] qui illuc suspicit, qui lam

