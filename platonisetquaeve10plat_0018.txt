8 PLATONIS [241

quod noxius est, etlam sua consuetudine omnium molestissimus. pares enim cum
paribus veterl proverbio jucundissime congregantur. nam aequalitas temporis, eum
ad aequales voluptates propter similitudinem trahat, amicitiam parit. verumtamen
his etiam nimiam satietatem affert. Proinde necessitas omnibus in rebus cuique
gravis est z quae quidem simul cum dissimilitudine in amante ad amatum est
maxime. juniori enim senior adhaerens, neque die ulla, neque nocte ab eo sponte
recedit, sed necessitate et surore rapitur, qui illum quidem voluptatum illecebris
trahit videntem, audientem, tangentem, et omnino amatum sensu quolibet attingen-
tem, ita ut ingenti cum voluptate illi assidue obsequatur. Amatum vero qua volup-
tate, quove solatio aequale tempus adeo detinebit, ut extrema molestia non vexetur ?
cum faciem senilem deformemque aspiciat, ceteraque similiter, quae non factu solum,
verum etiam auditu, molesta sunt, necessitate quadam ad ipsum captandum semper
proposita, dum sedulis passim insidiis observatur, auditque importunas immodera-
tasque tum laudes, tum vituperationes, quibus amans ipsum prosequitur: quae in
sobrietate quidem intolerabiles sunt, in ebrietate vero non intolerabiles solum,
verum etiam ob nimiam aperte loquendi licentiam turpissimae. Praeterea, dum amat,
perniciosus et importunus est : cum vero amare desierit, in posterum infidus adversus
illum, quem multis juramentis, precibus, atque promissis vix tandem induxerat,
[241] ut praemiorum spe infestam ejus consuetudinem sustineret. Demum, cum
rependere deceat, principem alium in se ac praesidem accipit, mentem temperantiam-
que pro amore atque insania: factusque jam alius, amatum latet. tunc amatus,
eorum, quae dicta quondam et facta sunt, memor, beneficiorum gratiam exigit,
putans cum eodem verba se facere ; sed alter ob verecundiam neque audet mutatum
esse se confiteri,‘neque invenit, qua ratione prioris illius principatus insani juramenta
et promissa persolvat, mentis jam et temperantiae compos effectus, ne, si eadem,
quae et antea, fecerit, similis idemque, ac fuerat ante, rursus evadat. Hinc efficitur,
ut qui ante amaverat, jam aufugiat, mutatusque abeat, quasi testa in adversum
cadente : alter vero persequi cogatur, graviter ferens, ad imprecationesque conver-
sus. qui sane ab initio deceptus est, cum ignoraverit, non decuisse, amanti neces-
sario amenti gratificari, immo homini multo magis ab amore libero mentemque
habenti: alioquin necessarium fore, se ipsum committere homiui infido, moroso,
invido, molesto, pernicioso ad rerum possessionem, pernicioso ad corporis habitum,
longe vero ad animi disciplinam perniciosissimo, qua quidem nihil apud Deos et
homines revera aut est, aut erit unquam venerabilius. Haec, o puer, consideranda
aunt, atque illud insuper animadvertendum, amatoris amicitiam non benevolentia
ulla, sed aviditate quadam expletionis, quasi fame, constare. “ Ut lupus ipse
agnum, puerum sic ardet amator.” Hoc illud est, quod praedixeram, ο Phaedre:
nec dicentem me ulterius audies, sed jam finem lrabeat sermo, Quanquam putabam,
dimidium disputationis transactum esse, ac restare tantundem de non amante dicen-
dum, quod illi potius indulgere deceat, ad idque quot illi bona insunt, enumeranda.
Pura. Cur ergo desistis, o Socrates? So. Animadvertisti, Phaedre, carmina me
jam, non dithyrambos amplius canere, quamvis in vituperando mea versetur oratio?
quod si laudare alterum pergam, quid facturum nie putas ἓ An non sentis, a
Nymphis, tum opera tua, tum divina providentia, me afflari? Quare summ-tim
dico, tot bona inesse alteri, quot mala in altero numeravimus. Sed quid multis opus
est verbis ? de utrisque enim sufficienter est dictum ι atque ita, quod decet, fabula
patietur. [242] Ego jam transmisso flumine abeo, priusquam ad majus aliquid
abs te compellar. Pura. Nondum, o Socrates, priusquam aestus abscedat. an
non vides, ut jam plane meridies sit, in qua liora intentus est calor? sed interim

