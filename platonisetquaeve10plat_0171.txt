542] 10. 161

quid ars recitatoris eadem est, quae et imperatoris exercitus? Io. intelligerem
equidem, si opus esset, quae imperatorem loqui decet. So, Forte ct imperatoriae
facultatis peritus es, Ion. Nam si equestri, et citharoedica simul disciplina pol·
leres, illos qui bene, et qui male equitant, cognosceres. Et si te interrogarem,
o Ion, utrum arte equestri, an arte citharoetli illos qui bene, equitant, cognoscis,
quid mihi responderes? Io. Arte equestri. So. Quod si eos qui bene pulsant
citharam, cognoscereS, confitereris illos non equestri, sed citharoedica disciplina
cognoscere? Io. Procul dubio. So. Cum vero quae ad imperatorem spectant,
intelligas, utrum imperatoria, an recitatoria ista calles? Io. Nihil mihi referre
videtur. So. Quomodo nihil [541] referre dicis? imperatoriam, et recitatoriam
artem, unamne‚ an duas ponis? Io. Una mihi videtur. So. Quicunque igitur
bonus est recitator, etiarn bonus imperator erit? Io. Et maxime quidem, o
Socrates. So'. Num ei qui exercitus imperator est optimus,> 'idem recitator. est·
bonus? 10. Nequaquam. So. Illud tamen admittis, quod quisquis recitator
bonus est, bonus est imperator. Io. Valde. So. Nonne Graecorum optimus es
recitator? Io. Plane, o Socrates. So. Nunquid Grzecorum optimus es impe-
rator? Io. Certe, o Socrates. haec enim in Homeri scriptis didici. So. Cur
igitur per deos, cum sis optimus Graecorum omnium dux exercitus, optimusque
recitator, passim carmina modularis, militas autem nusquam? nunquid tibi videtur
recitator aurea corona decoratus plurimum usui esse Graecis, imperator autem nullo
pacto? Io. Nostra, o Socrates, civitas vestrae subest, a vobisque gubernatur, et
idcirco imperatore non indiget. vestra autem et Lacedaemoniorum respublica me
nunquam in exercitus ducem eligeret. idoneos enim duces vos esse putatis. So.
Ο optime Ion, Apollodorum Cyzicenum non cognoscis? Io. Quem Apollodo-
rum? So. Illum scilicet, quem saepe Athenienses, quamvis hospes esset, impe-
ratorem delegerunt, et Phanosthenem Andrium, et Heraclidem Clazomenium:
quos haec civitas, licet peregrinos, quia viri praestantes habentur, praetura et allis
magistratibus ornat. Ionem vero Ephesium imperatorem non decernet, neque
honore afficiet, si virtute praestare visus fuerit? Quid vero, nonne vos Ephesii
prisca origine Athenienses estis, Ephesusque nulla civitate est inferior? Sed
tu, ο Ion, siquidem vera praedicas, et scientia arteque potes Homerum laudare,
injuria me afficis: quippe qui professus multa et pulchra Homeri scire, teque
ostensurum mihi pollicitus, me nunc decipis, ac permultum abest, ut ostendas:
siquidem nec quae sint ista, quorum peritus es, nec qua sis facultate instructus,
aperire vis, me diu jam obsecrante: ceterum tanquam Proteus varius resultas,
sursum deorsumve conversus, adeo ut postremo me subterfugiens, imperator evase-
ris, ne mihi ostendas, quo pacto [542] tibi circa Homeri sapientiam facundia com-
petat. Si euim arte tibi hoc inest, quemadmodum nunc dixi, pollicitusque expo-
nere decipis, certe injustus es meque injuria afficis. sin autem cares arte, et sorte
quadam divina ab Homero raptus, cum nihil intelligas, multa et pulchra circa
poetam hunc dicis, ut ego de te judicabam, non facis injuriam. Elige, utrum
mavis injustus borno, an divinus potius appellari. Io. Longe differt, o Socrates,
et multo pulchrius est judicari divinum. So. Huc itaque quod pulchrius est,
tibi apud nos inest, o Ion, te scilicet divinum potius quam artificiosum Homeri
laudatorem esse.

Plat. Tr. Ι. Χ

