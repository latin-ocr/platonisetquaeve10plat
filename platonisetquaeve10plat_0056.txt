46 PLATONIS ’ [319

eo proficiet, ac deinde interrogaret Zeuxippum, qua in rc sit profecturus, respon-
deret utique, In pingendo : etsi Orthagoram Thebanum conveniat, audiatque ex illo
doctiorem se in dies ejus consuetudine evasurum, sed, qua in re doctiorem, interro-
get, In tibiarum sono, Orthagoras respondebit ε eodem modo et tu huic adolescenti
mihique pro illo petenti responde. Ais enim, Hippocratem, si Protagora} adhaere-
bit, in dies doctiorem fore. qua tandem in re? declara. Tum Protagoras, Scite
interrogas tu quidem, o Socrates: et ego his qui probe interrogant, libenter respon-
deo. Hippocrates quidem, si mecum versetur, in eum errorem non incidet, in
quern procul dubio incidisset curn sophistis aliis conversatus. alii siquidem juveni-
bus obsunt. Invitos namque illos ad artes retrahunt, quas aufugerant, ratiocinati-
ones porro computationesque‚ astronomiam, geometriam, musicam tradunt. et Hip-
piam simul aspiciens addidit, Quisquis autem ad me venerit, solum id discet, cujus
gratia venit: disciplina vero hujusmodi est, prudens in re familiari et republica
consultatio, qua quis et domum recte gubernat, et civitatis negotia optime et di-
cendo transigit, et agendo. [319] So. An intelligo quod vis, Protagora? civilem
namque artem dicere mihi videris, pollicerique viros optimos cives efficere. Paor.
Hoc ipsum est, o Socrates, quod passim praedicas. So. O quam praeclarum nactus
es artificium! si modo es nactus. nihil sane aliud erga te quam quod sentio pro-
ferendum. Id equidem, o Protagora, doceri non posse putaram. tibi tamen autu-
manti non praestare fidem nequeo. Quam vero ob causam neque doceri posse, ne-
que ab hominibus aliis aliis tradi censeo, jure declarare debeo. Equidem, quod et
ceteri Graeci testantur, Athenienses viros sapientes appello. Video igitur, quando
concione congregata aliqu-id de aedificando deliberare vultcivitas, aedificatorum con·
silium expeti : et cum de navium fabrica, fabros navium accersiri. idem quoque fa-
ciunt in ceteris omnibus, quaecunque doceri et disci posse existimant. Et si quis
,alius consultare de artis illius opere pergit, cujus expertem esse putant, seu praecla-
tissimus in aliis vir sit sive ditissimus sive admodum generosus, nihilo magis admit-
tunt, sed exsibilant et explodunt: quoad vel ipse tumultu deterritus a dicendo
desistat vel jubentibus magistratibus arciferi aut extrudant ipsum protinus, aut
transfigant. Id itaque in omnibus ad perceptionem artium pertinentibus observare
consueverunt. At cum de publica civitatis administratione consultandum est, con·
sulit architectus aeque ac faber aerarius, aeque etiam cerdo, mercator, nauta, dives,
pauper, ignobilis, generosus: neque horum ullus quemquam explodit, ut in supe-
rioribus contingebat, quasi nusquam didicerit, nullumque habuerit praeceptorem,
attamen consultare audeat. Constat porro, quod doceri posse non putant. Neque
publice solum hoc, sed et privatim conspicitur. etenim qui civili sapientia pollent·
vvirtutem hanc in alium transfundere nequeunt. Siquidem Pericles borum adoles-
centum pater, in his rebus quae sub magistro discuntur, diligenter eos erudivit : [82⁰]
in his autem in quibus ipse sapit, neque ipse erudit, neque altericuiquam committit
erudiendos: sed passim quasi pascentes sine custode pererrant, si forte casu quo·
dam in hanc virtutem incidant. Idem quoque Pericles, cum esset Cliniae tutor
fratris Alcibiadis hujus minoris natu, illique metueret ab Alcibiade, ne forte con-
suetudine ejus inquinaretur, segregavit eos, et Cliniam apud Ariphronem educavit:
ned nondum sex inde exactis mensibus illi eum reddidit, cum ingenio illius diffide-
ret. Multos praeterea commemorare possem, qui cum in republica excellentes viri
essent, nullum tamen aut propinquorum, aut alienorum edocuerunt. Equidem, ο
Protagora, dum haec animadverto, virtutem doceri posse diffido. Contra vero dum
te audio haec asserentem, sententiam mutare cogor, et quae dicis haudquaquam ar·
bitror contemnenda, existimans te usu multarum rerum doctrinaque et inventione

