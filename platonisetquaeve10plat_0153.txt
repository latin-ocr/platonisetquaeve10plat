38] APOLOGIA SOCRATIS. 143

praet'ecturas, conciones, ceterosque magistratus ς praeterea aufugerim conjurationes
atque seditiones, quae in republica contigerunt, arbitratus, meipsum revera ad
aequiora officia esse natum, quam ut ab his salutem meam pendere existimarem ?
Ad haec, inquam, me non contuli, quibus occupatuS, neque vobis, neque mihi ipsi
fueram profuturus: sed uni huic officio duntaxat incubui, ut privatim unumquem-
que vestrum salutans, maximam, ut equidem existimo, afferrem utilitatem, suadens
videlicet unicuique, nihil ex rebus suis prius, quam seipsum esse curandum, ut
quam optimus prudentissimusque evadat ; nec res civitatis curandas esse prius,
quam civ'itatem ipsam ; et aliarum item rerum curam eadem ratione esse habendam.
Quid igitur, curn sim talis, a vobis reportare dignus sum? Bonum certe, o viri
Athenienses; si modo pro dignitate revera existimetis: ac tale quidem bonurn,
quale mihi conveniat. Quid igitur convenit viro egeno beneficoque, cui vacare a
ceteris occupationibus expediat, quo vos ad virtutem cohortari queat? Nullum
certe est aliud praemium, o viri Athenienses, quod magis virum talem deceat, quam
in Prytaneo publico sumptu nutriri ι et multo quidem magis, quam si quis vestrum
equo, aut bigis, aut quadrigis Olympia vicerit. Nam ille quidem facit, ut felices
videamini ; ego vero, ut sitis. praeterea ille nutritione non indiget, ego indigeo-
Itaque, si pro dignitate ac justitia aestimari oportet, ego me hoc dignum existimo,
alimonia scilicet [37] publice in Prytaneo mihi exhibenda. Forte vero haec vobis
dicens ita protervus videor, ut in superioribus visus sum, ubi commiserationes sup-
plicationesque detestabar. Id autem haud tale est 5 sed ejusmodi potius, ο viri
Athenienses. Persuasum est enim mihi, ut nemini sponte injuriam faciam. quod
quidem idcirco vobis non persuadeo, quia breve tempus habuimus colloquendi.
Verum, si lex. talis apud vos esset, qualis apud ceteros, ut, ubi mors poena sit, in
eo judicio non diem unam, sed plures disceptetur, vobis, ut arbitror, persuasissem.
nunc vero haud facile tuit, in tam brevi tempore calumnias magnas diluere. Cum
igitur mihi persuasum sit, nemini faciendam esse injuriam, permultum abest, ut
mihiipsi sim facturus. Quid ergo? numquid veritus, ne id subeam, quo Molitus
me dignum censet, quod equidem aio nescire me ‘utrum bonum sit, an malum, ut
hoc devitem, eligam eorum aliquid, quae plane mala esse scio, atque hoc me dig-
num esse censebo? Utrum ergo vincula? Et quid oportet me in carcere vitam
agere, semper undecimviris servientem? Utrum pecunias solvere, atque, donec
solutae sint, in vinculis permanere? At vero id tantundem est, atque quod supra
dicebam, cum mihi desit, unde pecunias persolvam. An forte exsilium ? forte enim
hoc dignus esse censebor: nimia tamen, o viri Athenienses, me cupiditas vitae te-
neret, si adeo imprudens essem, ut non possem animadvertere, si vos cives mei
consuetudinem meam sermonesque perferre non potuistis, sed usque adeo gravis
invidiosaque vobis fuit mea consuetudo atque oratio, ut mox liberare vos ab illa jam
decreveritis, alios tamen facile me putem toleraturos. Permultum abest, ο viri
Athenienses. Praeclara scilicet mihi vita foret, in hac aetate exsulanti, et aliam ex
alia civitatem permutanti, et in continua repulsa viventi. Equidem, ut plane in-
telligo, quocunque proficiscar, audituri me, sicut et hic, sequentur adolescentes:
ac si eos repellam, ipsi vicissim, senioribus id persuadentes, me repellent. si non
repellam, eorum patres et cognati ob hos ipsos me expellent. Forsitan vero dicet
aliquis t Nonne potes, o Socrates, in exsilio silentium et quietem agere? At hoc
omnium est difficillimum aliquibus vestrum persuadere. Sive enim respondero, id
esse non parere Deo, proptereaque me non posse quiescere, non' credetis mihi,
quasi per ironiam loquenti : [38] sive deero, me ab hoc officio nolle vacare, quia
id homini maximum contingit bonum, diebus videlicet singulis de virtute verba

