337] , PROTAGORAS. , 55

x

ineptus sum: atque utinam ejus compos essem. ‘Verum tua intererat nobis ali·
quantulum indulgere, quandoquidem aeque es ad utrumque paratus, utdisputatIo
peragatur. postquam vero non vis, et me usque adeo negotia urgent, ut nequeam
tecum hic diu orante commorari, quamvis ista libenter audissem ε abeo jam quo res
ipsa me vocat. His dictis, surrexi protinus abiturus. Sed Callias dextera manum
meam prehendit, sinistra pallium, dicens, Haud te dimittemus, ο Socrates. nam si
exieris, non amplius ita invicem colloquemur. Mane, obsecro: nullius mihi oratio
gratior contingere posset quam tua· cum Protagora disputatio. quare et mihi et
omnibus his obsequere. At ego jam surrexeram exiturus, et ad Calliam inquam ε
Ο Hipponici fili, tunm semper philosophiam admiratus sum: nuuc laudo insuper
atque amo. Quocirca gratificari tibi vehementer optarim, si possibilia poscas.
quod vero nunc petis, perinde est, ac si orares, ut Crisonem Himeraeum cursorem
juvenemque aequis passibus sequerer, vel aliquem eorum, qui longissimum inter·
vallum excurrere solent, aut diurnum cursum peragere. [336] tunc saue objicerem,
multo magis me ipsum optare, quam te, hos cursores currendi viribus assequi ε sed
assequi nequeo. < Quod si cupis me et hunc quasi alterum Crisonem spectare pariter
concurrentes, ipsum ora, ut paribus me passibus comitetur. nam ego quidem cele-
riter currere nequeo, hic autem tarde potest. Ergo si optas audire me et Protago-
ram disputantes, eum obsecra, ut, quemadmodum a principio fecerat, ita nunc
paucis verbis et ad propositam quaestionem respondeat. alioquin quis erit dispu-
tandi modus? Putabam equidem, aliud esse invicem colloqui disserendo, aliud
concionari. Vides, ο Socrates, inquit Callias, juste loqui videtur Protagoras, dum
censet licere sibi suo arbitratu disserere, tibi item tuo. Hic Alcibiades, haud recte
loqueris, inquit, o Callia. Socrates enim hic concionandi impotentem se esse fate-
tur, et in hoc Protagorae cedit. si autem et in disputando, recipiendisque et red-
dendis rationibus cedat alicui, summopere admirabor. Si ergo Protagoras confite·
tur, Socrate, se esse in disputando inferiorem, sat jam Socrates habet. sin autem
hoe quoque sibi vendicat, cum interrogante Socrate disserat et vicissim respondendo
haud longas per ambages circumvagetur neque concionando occasionem intercipiat
disputandi neque rationem reddere Socrati respuat, dum profusius loquitur, quoad
plurimi audientium id quo de agitur obliviscantur. Equidem pro Socrate fidejubeO,
eum quae dicentur oblivioni minime mandaturum, licet jocetur nobiscum, obliviosum
esse se dicens. Mihi sane videtur Socrates aequiora admodum postulare. decet
enim unumquemque sententiam suam exprimere. Post Alcibiadem, ut arbitror,
inquit Critias, Ο Prodice atque Hippia, Callias quidem Protagorae vehementer suf-
fragari videtur ε Alcibiades autem contentiosus nimis est et pertinax, quocunque se
verterit. Nos autem alteri magis quam alteri favere non decet, vel Socrati, vel
Protagoras, sed communiter utrumque rogare, ne postquam coeperiut, media in dis-
putatione desistant. [337] Cum haec ille dixisset ι Prodicus ait, probe loqueris,
Critia. decet enim eos, qui disputationibus his intersunt, communes quidem esse
utrorumque auditores, requos autem minime. neque vero idem hoc est et illud.
communiter quippe audire utrumque decet, non autem aeque utrique tribuere, sa-
pientiori quidem plus, imperitiori vero minus. Equidem, o Protagora atque So-
crates, arbitror vos invicem nonnihil debere concedere, et de his quae dicentur, am-
bigere quidem simul, contendere vero nequaquam. Ambigunt porro propter bene-
volentiam cum amicis amici ε contendunt autem adversarii simul et hostes. Atque
ita quam optime disputatio nostra procederet. Vos siquidem disputantes ita max·
ime a nobis audientibus probaremini, non lauderemini, inquam. Probant utique
auditores ipsius mentis judicio absque deceptione z laudant verbis, plerumque men· ,

