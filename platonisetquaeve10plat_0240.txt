230 , PLATOle [526

licentiam et petulantiam mollemque lasciviam et in actionibus singulis intemperan· ¹
tiam incompositum penitus atque turpem. Animum igitur contemplatus sic affec-
tum, statim ignominiose extra custodiam illuc transmittit, ubi meritas subire poenas
oportet. Convenit autem, omnem qui ab aliquo recte punitur, vel ipsum fieri
meliorem utilitatemque percipere, vel ceteris exempla dare, ut alii poenas ejus
conspicientes meliores ob timorem efficiantur. Qui vero apud deos et homines ita
dant pamas, ut utilitatem inde aliquam referant, hi sunt, qui peccata* sanabilia
commiserunt3 quibus dolor cruciatusque prodest et apud homines et apud inferos.
non enim aliter quis potest ab injustitia liberari. Qui autem extrema injustitia
detinentur, ae propter ejusmodi delicta sunt insanabiles, cx his exempla sumuntur:
ipsique nullam amplius utilitatem inde reportant, utpote qui sanari non possintz
sed prosunt duntaxat aliis per exemplum, qui eos intuentur propter flagitia maximis
acerbissimisque et terribilissimis poenis omni tempore cruciatos, tanquam exemplum
monimentumque et spectaculum apud inferos in earcere praebentes injustis omni-
bus, qui ad ea loca descendunt. Quorum unum dico fore Archelaum, si vera nar·
rat Polus, et alium quicunque tyrannus talis exstiterit. Arbitror autem in eorum
numero qui solum exempla tradunt, plurimos esse tyrannos, reges, potentes, civita·
tum gubernatores, quippe cum hi ob ipsam peccandi licentiam gravissima profanis·
simaque peccata committunt. Attestatur autem nobis Homerus, qui reges et po-
tentes inducit apud inferos omni tempore cruciatos, ceu Tantalum, Sisyphum et
Tityum. Thersitem vero, et si quis alius privatim fuit malus, nullus unquam velut
insanabilem magnis fecit poenis torqueri: quippe cum licentiam, ut arbitror, non
habuerit. quamobrem felicior erat illis, quibus licentia sceleris perpetrandi dabatur.
Profecto, ο Callicles, ex his qui potentiam licentiamque habent, sunt qui nimium
[526] pravi fuerunt. Nihil tamen prohibet, inter lios etiam bonos quosdam esse
viros ι et certe qui talis fuerit, mirifice est colendus. Nempe arduum est, ο Calli-
cles, ingentique laude dignum, ut quis in magna peccandi licentia constitutus justam
transigat vitam: paucique tales reperiuntur. Fuere tamen et hic et alibi, atque,
ut arbitror, erunt nonnulli praeclari bonique viri, hac videlicet virtute prediti, per
quam ea quorum sibi concessa est auctoritas, juste tractarent. Unus autem Grae-
corum omniurn probatissimus Aristides Lysimachi filius exstitit. Plerique autem.
o vir optime, potentum improbi sunt. Quamobrem, ut dicebam, quando Rhada-
manthus aliquem ejusmodi deprehendit, nihil aliud circa ipsum novit, neque quis·
nam sit, neque ex quibus ortus, sed utrum sit malus: cumque id compererit, di-
mittit in Tartarum, obsignans, utrum sanabilis vel insanabilis videatur. ille vero
illuc transmissus meritas subit poenas. Interdum vero aliurn intuitus animum vel
privati vel alicujus alterius, qui pie atque integre vixerit, quod quidem philosophis
potissimum contingere arbitror, rem suam agentibus neque multis se negotiis impli-
cantibus, applaudit huic, et transmittit ad insulas beatorum. Haec eadem AEacus
efficit. uterque vero ipsorum virgam tenet, dum judicat. Minos autern considerans
sedet solus, aureum habens sceptrum, quemadmodum de hoc apud Homerum inquit
Ulixes, videlicet illum vidisse sceptrum aureum tenentem juraque mortuis dantem.
Ego igitur, o Callicles, ab hujusmodi sermonibus flector, et jam considero qua ra-
tione judici sanissimum animum ostendere possim. Quamobrem omnes populi
spernens honores, veritatemque considerans, conabor re vera quam maxime potero
bonus vivere atque mori. Cohortor autem et ceteros omnes, quantum possum.
Te quoque ad hujusmodi vitam revoco atque certamen : quod equidem assero prae
aliis certaminibus in hac vita esse homini subeundum. Quapropter ct te objurgo,
qui non poteris tibi ipsi opem serre, quaudo de tc judicabitur, instabitque sententia

