178 INCERTI AUCTORIS MINOS. [321

est compotationibus, atque ejusmodi ludis abstinent praeter Cretenses atque Laee-
daemonios, qui a Cretensibus didicerunt. in Creta praeterea inter ceteras Minois
ipsius leges haec exstat, Ne invicem computetis ad ebrietatem. Constat autem,
eum, quae honesta censebat, civibus suis observanda mandasse. neque Minos im-
probi hominis instar alia ipse fecisset, alia facienda mandasset. ceterum erat con-
suetudo illa, ut dixi, disciplinae gratia verborum collatio: propterea leges hujus-
modi 'civibus suis instituit, quarum observatione Creta per omne tempus est felix,
ac etiam Lacedaemon, ex quo iis legibus, utpote divinis, uti coepit. Rhadamanthus
autem vir quidem bonus exstitit: a Minoi} siquidem instructus erat. nec tamen
regiam disciplinam omnem, scd regi tantum ministrare in judiciis, didicit: unde
judex peritus appellatus est. eo plane, veluti legum custode, per urbem usus est
Minos: ad reliquam vero Cretam custode Tallo. Tallus enim tet quotannis pagos
omnes lustrabat, leges eorum observaturus, tabulis aereis leges insculptas circum-
ferens: unde aereae nominatae sunt. Hesiodus praeterea similia quaedam in ipsum
Minoem intulit. nam cum nominis illius mentionem fecisset, inquit: Qui mortali-
bus regibus praestitz't, pluribusque gentibus imperavit, Jovis sceptrum habens, quo
civitates regebat. Hic item sceptrum J ovis nihil aliud vocat, quarn Jovis doctri-
nam, qua Cretam onmem moderabatur. Mm. Quam igitur ob causam, Socrates,
fama haec inter homines diffusa est, Minoem ipsum 'rudem durumque hominem ex-
stitisse? So. Ob quam et tu, o vir optime, et unusquisque alius, cui fama curae
est, si modo sapitis, diligenter cavere debetis, ne poeticum hominem infensum ali·
quem habeatis. poetae quippe vim maximam in utramque partem, et ad laudandum
et ad vituperandum, habent. qua in re profecto Minos deliquit, cum huic urbi
bellum indiceret, quae cum ceteris sapientibus plurimis, turn vel maxime poetis
omnis generis, ac tragicis praesertim, referta est. Tragoedia vero hic est antiquis-
sima ε nec, ut plerique putant, a Thespide aut a Phrynicho sumpsit initium : sed,
si perscrutari volueris, reperies Tragoediam longe antiquius hujus civitatis inven-
tum. [321] Haec autem ex universa po‘esi populum vehementer oblectat, atque
allicit auditores. in qua nos ipsum Minoem inserentes, ulti sumus: sed et hujus
gratia tributa illa pendere nos coegit. In hoc igitur deliquit Minos, cum nos la-
cesseret. ex quo evenit, quod ipse quaerIs, ut infamis evaderet. quoniam quod vir
bonus atque legitimus, ut supra diximus, et excellens pastor populi fuerit, leges
cjus argumento sunt, quae immutabiles perseverant, utpote vera civitatis guberna-
tione reperta. Mm. Verisimilem rationem, o Socrates, attulisse videris. So.
Nonne igitur, si vera loquor, videntur tibi Cretenses, Minois Rhadamanthique
cives, antiquissimis legibus uti? Mm. Videntur sane. So.‘ Isti ergo priscorum
omnium legumlator-es excellentissimi suerunt, hominumque pastores: quemadmo-
dum et Homerus bonum exercitus ducem pastorem populi nuncupat. Mm. Pror-
sus. So. Age itaque per Jovern amicabilem, si quis nos roget, conditor legum
circa corporis valetudinem quid corpori adhibet, ut bonam valetudinem tueatur?
responderemus utique recte ac breviter, quod nutrimentum et exercitium, turn in-
tendens, tum remittens, atque ita corpus componens. M m. Probe. So. Si
posthac iterum quaerat, lator legum ad animam pertinentium ejusque pastor opti·
mus quid illi adhibens *meliorem efficit? quid nos huic potissimum respondebimus,
ut minus de nobis ipsis doque aetate nostra erubescamus? Mus. Quid dicam,
' nescio. So. At turpe nimium utriusque nostrum animis est, si quoe sibi ipsis bona

malave sunt ignorare, qum vero ad corpus ct ad alia pertinent, cognoscere vide·
antur.

