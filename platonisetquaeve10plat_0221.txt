492] GORGIAS. 211

virum in colendis agris prudentem honestumque et bonnm debere plus reportare
seminis, plurimoque in suis agris uti semine. Cn.. Quam semper eadem dicis, o
Socrates! So. Non solum eadem, o Callicles, sed eisdem quoque de rebus. Cn„
Per [491] deos, semper tu cerdones‚ curiatios, fullones, coquos, medicos habes in
ore, quasi de his instituta nobis disputatio suerit. So. Nonne ergo i pse dices ali-
quand0, quibus in rebus potentior atque prudentior juste possidere plus debeat?
vel neque me permittes dicere, neque ipse dices? cin. At ego id jamdiu dico :
primo quidem qui potentiores sint. non enim cerdones dico neque coquos, sed eos
quiin administranda re publica sint prudentes: neque prudentes solum, verum
etiam fortes, qui ad ea quae excogitaverunt perficienda aptissimi sint, neque animi
mollitie ulla succumbant. So. Advertisne, o Callicles, non de eisdem me abs te,
atque vicissim te a me accusari ? tu quidem me accusas, quasi semper eadem repe-
tentem: ego vero te contra, tanquam de rebus eisdem nunquam eadem afferentem,
si quidem alias meliores atque potentiores esse definis validiores, alias autem pru—
dentiores. Nunc praeterea aliud quiddam affers. fortiores enim nunc quidam abs
te potentiores melioresque nominantur. Verum age, tandem explica, quos potissi-
mum et ad quid meliores potentioresque dicas. Cn. Jam dixi, prudentes videli-
cet in rebus publicis atque fortes. hos enim decet civitatibus imperare 2 idque jus-
tum est, ut plus aliis habeant, dominantes videlicet subjectis· So. Quid vero ,²
sibine ipsis ulla ratione dominari sive parere decet? Can. Quemadmodum dicis?
So. Dico, num sibi quisque debeat imperare: an nihil opus sit, ut sibi quidem
imperet, sed aliis duntaxat. Can. Quomodo sibimet imperare dicis? So. Nihil
obscurum dico, sed quemadmodum dicunt multi, temperatum et sui ipsius compo-
tem, voluptatibus videlicet suis cupiditatibusque dominantem. Cn. Quam festi-
vus es, o Socrates! stupidos homines nominas temperatos. So. Quid ais? nemo

. est, quin norit me id minime dicere. CAL. Immo valde quidem, o Socrates. nam

quomodo beatus esse potest qui alicui serviat? Ceterum hoc est natura justum
atque pulchrum, quod ego tibi nunc audacter dico, oportere illum qui recte vitam
acturus sit, permittere cupiditates suas summopere augeri, nec eas ullo modo cohiss
bere : atque his quarn maximis quicquid petunt subministrare ob fortitudinem atque
prudentiam, [492] et quemlibet earum affectum prorsus explere. Quod quidem
quia multi consequi nequeunt, eos vituperant qui id assequuntur, ob verecundiam
suam impotentiam abscondentes: feruntque intemperantiam esse turpem, quemad-
modum in superioribus ipse dicebam. praeterea in servilem habitum deductint me'-
lioris naturae homines: ipsique cum libidines suas explere nequeant, temperantiam
atque justitiam probant propter ignaviam. Verum si his a principio contigisset, ut
vel regum essent filii, vel ipsis natura sufficeret ad imperium aut tyrannidem aut
potestatem aliquam sibi comparandam, profecto turpius pejusque esset, ut hujus-
modi temperantia uterentur ε qui, cum liceret ipsis frui bonis nec impedirentur ab
ullo, ipsi sibi dominam praefecerint multitudinis legem sermonemque et vituperatio·
nem. Quo enirn modo non miseri essent? siquidem propter quandam justitiae
temperantiaeque honestatem nihil plus amicis tribuerent quam inimicis, etiam dum
in civitate sua dominarentur. Ceterum, o Socrates, veritas ipsa quam tu sequi affir-
mas, ita se habet: luxuria, intemperantia, libertas, modo facultas suppetat, poten-
tia est atque felicitas. cetera vero isthaec speciosa praeter naturam adinventa, homi·
num sunt deliramenta, et nugae penitus contemnendae. So. Non ingenerme, ο
Callicles, audacia usus in disputando procedis. sane aperte nunc ea dicta sunt abs
te, quae alii cogitant quidem, dicere tamen nolunt. quamobrem te, ut nullo modo
desistas, obsecro, ut revera certiores efficiamur, qua sit ratione vivendum. Dic

