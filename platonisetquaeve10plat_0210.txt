200 PLATONIS [472

nem tuum est Archelaus? So. Nimirum, o amice, si injustus. Por.. At vero
quonam pacto negari id potest ἶ is enim ex ancilla Alceti Perdicae fratris natus est:
ideoque Macedoniae regnum quod nunc habet, ad eum minime pertinebat: sed
ipso jure Alcetae servus erat: ac si voluisset justa agere, ipsi Alcetae servissem
itaque secundum rationem tuam esset felix. Nunc vero quam mirabiliter factus est
miser, postquam maximas injurias intulit. Is enim primo hunc ipsum dominum
patruumque suum Alcetam accersitum ad se, quasi regnum, quod Perdicas abstu-
lerat, redditurus, convivio vinoque gravatum, ipsumque et filium ejus Alexandrum
patruelem aequalemque suum conjectos in plaustrum, nocteque asportatos, trucida-
vit atque delevit. nec tamen his perpetratis suam agnovit miseriam, nec id fecisse
poenitui‘t: sed paulo post fratrem suum, legitimum Perdicae filium, puerum anno-
rum septem, ad quem pertinebat regnum, noluit, ut felix fieret, juste alere. atque
ipsi regnum tradere; sed in puteum praecipitem dedit atque suffocavit. cleopatra
vero ejus matri asseruit, puerum, dum persequeretur anserem, cecidisse in puteum
mortemque obiisse. His ergo tam magnis injuriis perpetratis, Macedonum omnium
miserrimus est, an potius felicissimus? Num est ullus Atheniensium, ut a te ex·
ordiamur, o Socrates, qui malit alius quisquam Macedonum esse quam Archelaus?
So. Et ab ipso disputationis exordio, Polo, te tanquam bene instructum ad orandum
laudavi, artem vero disserendi dixi te neglexisse. At nunc, haecne illa ratio est,
per quam quivis etiarn puer, ut ipse dicebas, me refelleret? atque ego abs te, ut
ipse judicas, hac in praesentia ratione convictus sum, qui dixerim injuriantem hea-
tum esse non posse? Unde enim, o bone vir? atqui nihil tibi horum assentior,
quae tu dicis. Pon. Neque enim vis assentiri, cum tamen tibi vera videantur. So.
Ο beate, oratorum more convincere nie contendis, quemadmodum in judicio fieri
solet, ubi alii alios convincere se opinantur, cum pro sua causa multosac probabiles
adducunt testes, si adversarius aut nullum aut unum aliquem produxerit testem ε
ejusmodi vero probatio nullius ad veritatem est momenti. [472] Saepe enirn falsa
testimonia et a multis et ab his, qui videantur idonei, solent afferri. Atqui in prae-
sentia de his quae tu dicis, omnes ferme et Athenienses et peregrini tecum sentirent,
si velis contra me testes producere3 me siquidem afferre. falsa tibi attestabuntur:
sive Niciam accersas Nicerati filium, fratresque ejus secum, quorum sunt in Dio-
nysio tripodes ordine quodam dispositi ; sive Aristocraten: Scellii filium, cujus in
Pythio munus exstat pulcherrimum 3 seu totam Periclis domum, seu aliam quamli-
bet Atheniensium t'amiliam velis in testimonium advocare. At ego unus tibi non
assentior. non enim me rationibus cogis, sed falsis testibus contra me productis, ex
ipsa veritatis substantia dejicere me moliris. Ego vero nisi te ipsum testem unum
adduxero mihi assentientem, nihil existimatione dignum in his quae tractamus, pcr-
fecisse me arbitror. puto etiam nihil te profecturum, nisi ego unus solusque tibi
consentiam, tuque,·dimissa aliorum testium multitudine, id efficias. Est igitur, ut
dixi, unus iste arguendi modus, quemadmodum tu aliique multi putatis. est et
alter, quern ego puto. Eos igitur invicem comparantes, utrum et quo pacto inter
se discrepent, diligenter consideremus. non enim de rebus parvis instituta nobis est
disputatio: sed de his, quas et scire pulcherrimum est et nescire turpissimum.
Caput enim et summa eorum quae perquirimus, est vel cognoscere vel ignorare,
quis beatus sit, quis miser. Principio quidem in iis quae perquirimus, tu fieri posse
existimas, utqui injuriam facit injustusque est, sit beatus: siquidem Archelaum
esse quidem injustum confiteris, sed beatum. nunquid ita te opinari existimare de—
bemus? Por„ Omnino. So. Ego vero id fieri non posse dico. unum igitur hoe
est dc quo ambigimus. Esto igitur. injustus autem ‚eritne felix, si poenas iujus-

