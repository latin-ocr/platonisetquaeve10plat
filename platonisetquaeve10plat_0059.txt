326] PROTAGORAS. 49

ad futurum respicit, ne iterum aut ipse delinquat, aut alius quilibet exemplo ejus
adductus. Quisquis autem hoc proposito censuraque ejusmodi animadvertit iu
errata,doctrina virtutem existimat comparabilem: nam absterrendi causa plectit.
Hac mente opinioneque ad plectendum accedunt tam publice quam privatim, qui-
cunque in peccantes animadvertunt. Condemnant autem puniuntque cum ceteri
omnes, eos quos judicant peccatores, tum maxime cives tui Athenienses. Quam—
obrem Athenienses quoque ex hac ratione in eorum numero esse constat, qui doceri
virtutem putant. Ex his aperte, ut arbitror, monstratum est, o Socrates, non inju-
ria cives tuos in civili administratione consilium aerarii fabri coriariique non respu-
ere, atque eos, doctrina et studio per exercitationem acquiri posse virtutem existi—
mare. Restat dubitatio illa, quani de viris virtute claris ipse movebas, Quam ob
causam illi filios suos in omnibus, quae sub praeceptore discuntur, erudiunt : quod
vero ad paternam virtutem spectat, nihilo aliis hominibus clariores efficiunt. Ad
hoc rationem, o Socrates, nou fabulam afferam. Sic enim cogita, Utrum est unum
aliquid, autnon, cujus necesse sit cives ornnes esse participes, si modo constare
civitas debeat. Ita enim haec tua ambiguitas solvitur, aliter vero minime. Si unum
hoc exstat, neque est architectorum, neque aerariorum artificum, neque figulorum
opificium, sed justitia, temperantia, sanctitas, [325] et, ut paucis comprehendam,
viri propria virtus : si hoc est, inquam, cujus participes esse oportet omnes, et cum
hoc discere et agere quodcunque placeat aliud ; absque hoc nequaquam : expertem
verothujus doceri, corripique et puerum, et virum, et mulierem, quoad correptione
melior efficiatur: si quis autem hanc spreverit disciplinam, eum tanquam insanabi-
lem expelli e civitatibus vel interfici: si ita est, inquam, ut diximus, virique prae-
stantes in republica cives, in aliis erudiunt filios, in hoc nequaquam, adverte, quam
mirabiliter in eo excellentes evadant. quod enim doceri posse tam privatim quam
publice opinantur, ostendimus. Cum vero et doctrina et cura acquiri hoc possit,
alia filios docent, iu quibus non est adversus nescientes mortis poena proposita:
in quibus autem mors et exilium aut: pecuniarum ablatio aut domorum subversio
premit ignaros rudesque filios, in his non omni diligentia patres erudiunt: et ubi
minae hujusmodi urgent, doctrina curaque levior adhibetur? Existimare decet, o
Socrates, a teneris annis usque ad vitae finem erudiri eos atque moneri. Nam cum
primum puer quae dicuntur intelligit, nutrix, mater, paedagogus, pater, ad hoc omni
cura studioque contendunt, ut in singulis turn verbis, tum operibus optimus puer
evadat. sigillatim enim monstrant quid justum, quid injustum ; quid honestum,
quid turpe3 quid sanctum, quIdve profanum ; quae agenda sint, quae non. quibus
si obtemperat puer, bene secum agi putant: sin contra renititur, tum veluti contor-
tum obliquuque lignum minis plagisque dirigunt. Posthaec ludimagistris pueros
curandos tradunt, morumque bonorum diligentiam multo magis, quain literarum
citharaeque doctrinam, a magistris exposcunt. praeceptores autem curant et exco-
lunt. Et postquam literas didicerunt, ad scriptaque convertuntur, poetarum in
primis excellentium opera legenda illis ediscendaque proponunt, quibus monimenta
quamplurima inseruntur, priscorumque virorum virtute praestantium gesta laudantur,
ut puer aemulatione accensus praeclara majorum facinora imitetur. [326] Citha-
ristae quoque aliis quibusdam talibus, praesertim temperantiae, student, caveatque
ne quid perperam adolescentes agant. Atque ubi pulsare citharam didicerunt,
poetarum iteruin aliorum cantus modulatione praestantium cantilenas docent, quas
ad citharam concinant: rhythmosque et harmonias puerorum animis conformare
conantur, ut mitiores modestioresque et concinniores effecti, ad agendum utiles

sint, et ad dicendum. Omnis enirn hominis vita numerosa quadam indiget conso-
Plut. Tr. Ι, G

