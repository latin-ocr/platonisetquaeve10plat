373] HIPPIAS MINOR. 167

Minime, o Socrates. So. An non supra visi sunt qui sponte mendacium dicunt,
meliores esse quam qui non sponte? Hn‘. Quonam pact0, Socrates, qui scientes
volentesque injuriantur, seducunt, [372] laedunt, meliores esse possunt quam qui
haec praeter sententiam faciunt? quandoquidem multum ignoscitur illi, qui per ig-
norantiam injuriam infert, mendacium loquitur, vel aliud quicquam committit mali ι
legesque in eos severius animadvertunt, qui volentes mala faciunt mentiunturque,
quam qui nolentes. So. Vides, Hippia, vera me loqui, quum dico accuratum esse
me ad sapientum virorum interrogationes: cumque in ceteris valde deficiam, hoc
tanturn habeo boni. Quae enim natura ipsa rerum sit, nescio. quod hinc maxime
conjectare licet, quia quotiens cum aliquo vestrum loquor, qui opinione excellitis
sapientiae, testesque doctrinae Graecos omnes habetis, scire nihil appareo. nunquam
enim idem mihi, ut ita dixerim, ac vobis videtur. Quod autem evidentius est in-
scitiae argumentum, quam si quis a sapientibus viris dissentiat ἓ Mirificum tamen
hoc habeo bonurn, quod me servat, quoniam sine rubore verecundiae ad discendum
me praeparo. rogo autem ac sciscitor, gratiamque ingentem habeo respondenti, nec
ulli unquam ingratus exstiti: 'neque apud auditores unquam vendicavi mihi alio-
rum inventa, sed docentem laudibus semper extolle, illique apud omnes quae sua
sunt, tribuo. Atqui et nunc quae dicis ipse, nequaquam admitto; immo longe
dissentio. et hoc mea culpa contingere certe scio: quippe qui talem esse me sa-
tear, qualis sum, ne me extollam. Mihi quidem, Hippia, omnino contra ac tibi
videtur. opinor siquidem eos qui sponte laedunt homines, injuriantur, mentiuntur,
decipiunt, delinquunt, meliores esse his, qui non sponte, Nonnunquam vero
contra judico, et circa haec aberro, utpote qui rem ipsam ignorem. Ecce nunc
autem animi morbus me quidam invasit: videnturque mihi qui proposito circa
aliquid peccant, meliores esse, quam qui praeter sententiam errant. Praesentis
autem passionis superiores sermones causam duco, quibus fit, ut in praesentia existi.
mern eos quinon sponte peccant, deteriores esse his qui sponte. Ergo tu mihi
propitius esto nec ulla invidia te detineat, quin animum meum cures. multo mihi
majus beneficium conferes, si [373] inscitia liberaveris animum, quam si aegritu-r
dine corpus. Si hoc velis multis verbis efficere, praedico tibi, hunc in modum te
minime curaturum. neque enim assequar. Sin autem ita ut supra respondere vo·
lueris, admodum mihi proderis, spero autem, tibi hoc haud noxium fore. Merito
vero te nunc invocabo, Apemanti fili. nam ipse me induxisti, ut cum Hippia dis·
putarem. quare si nunc Hippias respondere noluerit, pro me ipse rogato. Eu.
Nil opus est meis ad Hippiam precibus, Socrates. neque enim id proposuit, ut
coactus videlicet responderet; immo responsurum se libenter omnibus est pollici-
tus. nonne haec sunt, Hippia, quae dicebas? Hu’. Dicebam equidem. verum
Socrates hic, o Eudice, semper dicentes interturbat, et quasi maleficus quidam esse
videtur. So. O vir optime Hippia, haud sponte haec facio: (essem utique sapiens
secundum sermonem tuum atque astutus) verum praeter sententiam ago. quamob-
rem ignosce mihi. ais enim, non sponte peccanti ignoscendum esse. Eu. Haud
aliter facias, Hippia: sed nostri gratia, et propter ea quae supra'tibi dicta sunt,
responde ad ea quae interrogat Socrates. Hu‘. Respondebo equidem, cum tu
roges. Pete ergo quod lubet. So. Vehementer cupio, Hippia, quod modo dic-
tum est, considerare, utri meliores sint, an qui sponte volentesque peccant, an qui
contra. spero autem hunc in modum rectissime posse considerari. Responde jam.
Vocasne cursorem aliquem bonurn? Hip. Equidem. So. Et malum? Hm.
Ita. So, Nonne bonus qui bene currit, malus qui male? Hm. Certe. So. An
non qui tarde currit, male currit? qui autem velociter, bene? ΗΙΡ. Proculdubio.

