πο] PHAEDRUS. 13

nent: aliae in coeli quendam locum perjudicium devatas, ita degunt, ut dignum
>est ea vita, quam in hominis figura vixerunt. Millesimo anno ambae redeuntes,
sortem et electionem secundae vitae suscipiunt, et deligit unaquaeque eam vitam,
quam velit. Hic etin bestiae vitam humana anima transit, et ex bestia rursus in
hominem, si modo ea anima quandoque prius fuerit hominis. Nam quae nunquam
veritatem inspexerit, in hanc figuram venire non poterit. oportet vero hominem
intelligere secundum speciem, ex multis procedentem sensibus in unum ratiocina-
tione conceptum. Hoc autem est recordatio illorum, quae olim vidit anima nostra

cnm Deo profecta, et illa despiciens, quae nunc esse dicimus, et ad id, quod vere
est, sursum reflexa. quapropter sola philosophi cogitatio merito recuperat alas.
nam illis semper, quantum fieri potest, memoria inhaeret, quibus Deus inhaerens
divinus est. talibus autem commentationibus qui recte utitur, perfectisque mysteriis
semperimbuitur, perfectus revera solus evadit. ab humanis autem studiis segregatus,
divinoque inhaerens, carpitur a multitudine, quasi extra se positus z sed ipse Deo
plenus multitudinem latet. Tendit igitur huc totus sermo, qui est cirea quartum
furorem, quo quando quis, visa hic pulchritudine aliqua, verae illius reminiscens,
alas recipit, receptisque evolare nititur : cum vero id facere nequeat, tanquam avis
superna suspiciens, et insen'ora contemnens, crimen reportat, quasi furore correptus.
Haec itaque divina alienatio omnium alienationum optima, atque ex optimis fit, et
habenti, et participanti ε et qui hoc tenetur furore, curn amet pulchra, amator vocatur.
Ut enim dictum est, omnis anima hominis ea, quae vere sunt, intuita est, alioquin in
hoc animal non venisset. [250] recordari vero ex his, quaa hic sunt, illorum non
facile est omnibus, nec quot ex illia breve tempus illuc inspexerunt, neque quot huc
descendentes infortunatae fuerunt, ita ut quibusdam consuetudinibus depravatae, sa-
crorum, quae aliquando inspexerant, oblivionem susceperint. Quamobrem paucae
restant, quibus satis memoriae supersit. Hae vero, quando hic similitudinem aliquam
eorum, quae illic inspexerant, intuentur, obstupescunt, et quasi extra se ponuntur ς
quae tamen sit haec affectio, ignorant, quia non satis omnino persentiunt. J ustitiae
quidem, et temperantiae, et aliorum, quot animis venerabilia sunt, splendorem
. nullum in his imaginibus cernimus ε sed per obscura quaedam instrumenta
rix et perpauci in eorum imagines accedentes, ejus, quod assimilatur, genus
aspiciunt. At pulchritudinem tunc licebat videre clarissimam, quando cum
beatoillo choro felicem visionem contemplationemque secuti, cum Jove quidem nos,
alii vero cum alio quodam Deorum viderunt, et initiati sunt sacris, quae fas est
dicere sacrorum omnium beatissima: quae operamur integri quidem nos, et malorum
expertes, quot in posterum manebant, integra quoque et simplicia, immobiliaque, et
beata spectacula initiati inspectantes pura in luce puri et immaculati, solutique ab
hoc, qnod nunc circumferentes, corpus vocamus, in modum ostreae huic alligati.
Haec autem memorias sint attributa, propter quam desiderio illorum, quae quondam
vidimus, nunc sermonem extendimus. Pulchritudo autem, quemadmodum diximus,
et cum illis progrediens effulgebat tunc, et huc profecti percepimus eam per sensum
nostrorum perspicacissimum clarissime refulgentem. visus enim nobis peracutissi·
mus est sensuum omnium, qui per corpus fiunt. quo sapientia non cernitur.
ardentes enim excitaret amores, si quid tale ipsius simulacrum manifestum oculis
proveniret. Eadem est de ceteris, quae sunt amabilia, ratio. At vero pulchritudo
sola hanc habuit sortem, ut maxime omnium et perspicua sit, et amabilis. Qui ergo
non est mysteriis nuper initiatus, aut potius est depravatus, haud celeriter hinc
illuc ad ipsam pulchritudinem excitatur, similitudinem hic quandam, quae ab illa
denominatur, aspiciens. quapropter non veneratur, dum aspicit, sed quadrupedia
ritu deditus voluptati, aggredi et concumbere nititur: petulanterque congrediens,

