438] . CRATYLUs. 337

disserere multa, diligentissimeque considerare, utrum recte. decernat necne. quo
quidem sufficienter examinato, cetera jam principium sequi debent. Miror tamen,
si nomina sibimet congruunt. Consideremus iterum, quae supra retulimus. Diximus
profecto, ita nomina essentiam significare, quasi omnia currant, ferantur, et defluant.
itane significare censes? cnm. Ita certe: et recte [43⁷] quidem. So. Videa-
mus itaque, ex illis aliqua repetentes. Principio nomen hoc episteme, id est scientia,
ambiguum est, magisque significare videtur, quod estesin, id est sistit in rebus ani-
mam, quam quod cum rebus pariter circumfertur: rectiusque esse videtur, ut
principium ejus ut nunc dicamus, quam per e ipsius injectionem, et pro e iota potius
adjiciamus. Deinde vevaeon, id est firmum, dicitur, quoniam baseos et staseos, id
est firmamenti et status, potius quam lationis est imitatio. Praeterea historia id forte,
quod histesi rhun, id est sistit· fluxum z et ipsum piston. id est credendum, histan,
id est firmare omnino significat. Quin etiam mneme, id est memoria, ostendit
prorsus quod in anima non agitatio est, sed mone, id est quies stabilisque perman-
sio. Atqui si quis nomina ipsa observet hamartia et symphora, id est error et con-
tingentia casusque, idem videbuntur inferre, quod synesis et episteme, id est intel·
ligentia atque scientia, et cetera nomina quae praeclaris sunt r'ebus imposita. Item
hamathia et acoiasia, id est inscitia et intemperantia, proxima his videntur. hama-
thia quidem importare videtur hama theo iontos porian, id est simul cum deo euntis
progressum. acolasia vero omnino quandam ipsarum rerum acolasiam, id est prose-
cntionem atque congressum. Atque ita quae rerum turpissimarum nomina esse
putamus, nominum illorum quae circa pulcherrima sunt, quam simillima videbuntur.
Arbitror et alia multa reperiri posse, si quis ad haec incumbat: ex qulbus iterum
judicabit, nominum auctorem non currentes delatusque res, immo stabiles indicare.
Cast. Veruntamen multa, o Socrates, secundum agitationis significationem vides
illum constituisse. So. Quid agemus, o Cratyle? nunquid suffragiorum calculo-
rumque instar nomina ipsa dinumerabimus ? atque ad hanc normam de recta ratione
nominum judicabimus, ut ca tandem vera sint, quibus significationes plurium
nominum suffragantur? [438] CRAT. Haud decet. So. Non certe, amice. Sed
his jam omissis redeamus illuc, unde digressi sumus. Dixisti nuper, si recordaris,
necessarium esse, illum qui nomina statuit, praenovisse ea quibus nomina tribuebat.
perstas adhuc in sententia, necne? Can. Adhuc. So. Nunquid et illum, qui
prima nomina posuit, novisse ais dum poneret? Cnsr. Novisse. So. Quibus ex
nominibus res vel didicerat vei invenerat, quando necdum prima nomina fuerant
instituta? cum dictum sit, impossibile esse res vei invenire vel discere, nisi qualia
nomina sunt, didicerimus vel ipsi nos invenerimus? CRAT. Videris mihi nonnihil,
o Socrates, dicere. So. Quo igitur pacto dicemus cos scientes nomina posuisse?
vel legum et nominum conditores ante positionem cujuslibet nominis exstitisse,
eosque res antea cognovisse, si quidem non aliter quam ex nominibus disci res
possint? Cas-r. Reor equidem, Socrates, verissimum eum esse sermonem, quo
dicitur, excellentiorem quandam potentiam quam humanam prima rebus nomina
praebuisse: quo necessarium sit, ut recte fuerint distributa. So. Nunquid putas,
contraria sibi ipsi posuisse nominum auctorem, si daemon aliquis vel deus exstitit?
an nihil tibi supra dixisse videmur? Cas-r. Forte nondum alterum istorum nomina
erant. So. Utra igitur erant, vir optime? num quae ad statum vergunt? an quae
ad motum potius ? neque enim, ut modo diximus, multitudine judicabitur. Cnsr.
Sic decet, Socrates. So, Cum itaque dissentiant contendantque de veritate invi·
cem nomina, et tam baec quam illa vero propinquiora esse se asserant: cujus ad
normam dijudicabimus ? quo nos vertemus ? neque enim ad alia nomina confugiemus,

Plat. Tr. 1. 2 U

