300] EUTHYD EM US. 303

pater tuus pater 'est omnium. Est tamen. Utrum hominum dumtaxat, an equorum
etiam ceterorumque animalium omnium ? Omnium prorsus. An et mater tua
mater omnium? Et mater. Ergo tua mater echinorum marinorum mater est. Et
tua, inquit. Et tu rursus trater es gobiorum, catulorum et porcellorum. Et tu,
nita Quin etiam tibi pater est caniss Et tibi insuper. Hie Dionysodorus, Si
mihirespondere‚ Ctesippe, volueris, faciam ut ista concedas. dic age, est tibicanis2
Et molestus admodum canis, Ctesippus ait. Habet catulos ? Tales habet multos.
A'n non illorum pater est canis? Prorsus. signa namque vidi, ex quibus illorum
patrem esse conjicio. Nonne tuus est canis? Est. Nonne igi-tur pater existens
tuus est? quare tuus pater fit canis, tuque catulorum frater. Sed ne quid Ctesippus
anticiparet, repente adjecit Dionysodorus ε Paulum quid ultra responde. Canem
hunc verberas? Atridens Ctesippus ait, verbero. te autem nequeo. An non igitur
tu‘um patrem verberas? [299] Longe, respondit, justius esset, ut patrem vestrum
verberarem, qui disciplinam quand am adeptus, adeo sapientes filios genuit. profecto,
Euthydeme, multa bona ex vestra sapientia vester et catulorum pater est consecutus.
Neque ille bonis multis indiget, o Ctesippe‚neque tu. Neque tu etiam», Euthydeme,
neque alius quisquam hominum, inquit. Dic etenim, Ctesippe, mihi, utrum bonum
esse censeas vel aegrotanti pharmacum bibere,¹ quando indiget, an non? vel homini
pugnaturo bonum esse ut armatus prodeat, an inermis ? Arbitror equidem. nempe
exspecto aliquid abs te egregium. Ipse videbis optime, inqui-t. Verum responde,
postquam confessus es bonum esse, quando res postulat, pharmacum bibere, nun·
quid hoc bonum quam plurimum oportet bibere? optimumque erit, si quis terat et
infundat poculo ellebori tanturn, quantum curru aliquo vehitur? Prorsus ita,
Ctesippus ait, si tantus sit qui bibiturus est, quanta est statua Delphica. Nonne
similiter et in bello, inquit, si bonum est armis fulciri, plurima arma habenda sunt,
jaculorumque et clipeorum circumferenda est sarcina ? quandoquidem id bonum est.
Et maxime quidem, Ctesippus ait. Tu vero non putas, Euthydeme‚ sed unum
dumtaxat jaculum esse ferendum? Equidem, inquit. Ita Geryonem, inquit,
Briareumque armares? ego autem putavi robustiorem te esse, sociumque similiter
istum, utpote viros armigeros. Euthydemus quidem tacuit. Dionysodorus autem
adversus ea quae primum Ctesippus responderat, intulit : Bonum tibi esse
videtur aurum habere? Valde quidem, respondit Ctesippus, An non et habere
pecunias semper atque ubique? Maxime, inquit. Nonne bonum esse aurum
confiteris? Confessi jam sumuS. Semper ipsum habere et ubique oportet, et in
seipso quam maxime ? beatissimusque is esset, qui tria auri talenta in ventre haberet,
talentum unum sub capitis osse, staterem autem, id est nummum quendam et pon-
dus auri, utrisque in oculis. Ferunt, inquit Ctesippus, o Euthydeme, apud Scythas
eos felicissimos optimosque viros esse, qui in sui capitis ossibus aurum multum con-
tinent, quemadmodum tu paulo ante canem dicebas patrem: quodque magis est
mirum, suis ex capitibus deauratis bibunt, et haec introspiciunt, verticem frontemque
suam manibus attollentes. Ad [300] haec Euthydemus, Utrum, Ctesippe, vident
et Scythae et ceteri homines, quas possunt videre, vel quae non possunt?
Quae possunt plane. Nonne et tu? Et ego similiter. Viden’ nostras vestes?
Video. Possunt igitur hae videre? Mirifice, Ctesippus ait. Quid porro ? inquit.
Nihil. Ipse vero non putas has videre? usque adeo jucundus es vir. Videris
mihi, Euthydeme‚ quodammodo extra somnum obdormisse, posseque te pulo
dicentem nihil dicere. Et tu istud facere videris. Nunquid impossibile est,
Dionysodorus ait, tacentem dicere? Impossibile, Ctesippus inquit. Dicentem
vero tacere? Possibile multo minus. Quando igitur lapidem dieis, nonne tacentem

