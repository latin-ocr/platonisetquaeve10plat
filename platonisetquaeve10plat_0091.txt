200] ’ LACHES. 81

o Laches? La. Et maxime quidem, Socrates. So. Audis, o Nicia, terribilia me-
tuendaque futura mala uos dicere 3 audacia vero digna, futura bona, vel certe non
mala. Tuue ita de his, an aliter sentis? Nr. Ita certe. So. Horum scientiam
fortitudinem vocas? Nr. Prorsus. So. Videamus praeterea, utrum de hoo tertio
uobiscum sentias. Nr. Quid istud? So. Dicam equidem. Mihi sane atque
huic videtur, quorumcunque scientia aliqua est, nou aliam scientiam esse praeteri-
torum, ut facta sunt ε aliam praeseutium, ut fiunt: aliam futurorum, ut optime fieri
possint: sed ejusdem scientiae opus esse haec omnia esse. quemadmodum circa
sanum et salubre per omne tempus. non alia praeter unicam medicinam scientia
prospicit quae fiunt, quae facta sunt, quas fient, quo pacto fiant. et circa illa quae
terra nascuntur, agricultura se similiter habet. Quin etiam in bello vos ipsi testes
eritis, rem militarem subtiliter et alia omnia, et futura prospicere. neque enirn
subjici illam vaticinio vultis, sed praeesse potius: utpote acutius quae in bello
fiunt, quaeve futura sunt providentem. [199] atqui et lex ita statuit, non vatem
praefecto exercitus dominari, sed praefectum exercitus vati praeesse. Asseremus
haec, o Laches ? LA. Asseremus. So. An tu nobis consentis, o Nicia, ad eandem
scientiam pertinere, eadem ut praeterita, ut praesentia, ut futura sunt cognoscere?
Nr. Equidem. nam ita mihi videtur, o Socrates. So. Nonne, vir optime, fortitudo
scientia est metuendorum contrariorumque, ut ipse praedicas? Nr. Est utique.
So. Constitit autem, ea quoe metuimus, futura mala: quae vero audemus, futura
bona esse. Nr. Plane. So. Eadem vero scientia est earundem rerum praeterita-
rum, praesentiumque et futurarum. Nr. Vera haec sunt. So. Non solum igitur
metuendorum contrariorumque fortitudo scientia est. neque enim futura dumtaxat
bona malave intelligit : verum etiam praesentia praeteritaque, et omnia simpliciter,
ut aliae scientias, prospicit. Nr. Ita videtur. So. Partem itaque tertiam fortitudi-
nis nobis, Nicia, respondisti: quanquam nos, quid universa fortitudo sit, interro-
gavimus. enimvero, ut videtur in praesentia, secundum orationem tuam non modo
metuendorum contrariorumque fortitudo scientia est, sed bonorum omnium atque
malorum, omniumque simpliciter quomodolibet sese habentium. Sicne modo, an
aliter judicas, Nicia? Νι. Ita milri videtur, o Socrates. So. Putas, o beate vir,
huic aliquam deesse virtutem, qui norit bona omnia prorsus, ut effecta sunt, fiunt-
que et fient: malave similiter? eumque virum indigere temperantia et justitia pu-
tas vel sanctitate, cui soli competit, ut tam circa deos, quam circa homines bona et
mala prudenter intelligat3 haec devitet, porrigat illa 3 quandoque scit recte cum
omnibus vivere? Νι. Vera loqui videris, o Socrates. So. Quod ergo abs te in-
ductum est, Nicia, non pars virtutis, sed universa virtus est. Νι. Apparet. So.
Verumtamen fortitudinem diximus partem aliquam esse virtutis, Nr. Diximus
plane. So. Quod vero nunc dicitur, non apparet. Νι. Non. So. Non ergo in-
venimus. Nicia, quid ipsa sit fortitudo. Νι. Non videmur. LA. Atqui rebar, ο
amice Nicia, [200] inventurum te, postquam me Socrati respondentem despiciebas.
ideoque sperabam, te ex Damonis sapientia haec nobis declaraturum. Νι. Quam
belle agis, o Laches, quod nullius momenti existimas apparuisse te supra nihil de
fortitudine intelligere : solum vero id curas, utrum ego quoque talis videar: neque
quidquam interesse censebis, modo et ipse tecum nihil intelligam ex his rebus,
quas scire debet, quisquis se magni facit. Videris ergo revera humanum quiddam
agere, quod non te ipsum, sed alios respicis. Ego autem arbitror, mihi satis de
superioribus esse dictum. si quid vero minus sufficienter dietum est, posthac cum
Damone ipso corrigam, quem tu, cum nunquam videris, existimas deridendum:
cumque aliis etiam emendabo : ac postquam omnia confirmavero, absque invidi&
Plat. Tr. Ι, L

